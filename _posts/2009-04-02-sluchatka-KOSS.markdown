---
layout: post
title:  "Sluchátka KOSS"
date:   2009-04-02
categories: [technika]
disqusId: 83
---
Dlouhou dobu jsem vydržel s originálními sluchátky (pecky) přiloženými k mého discmanu sony (kde jsou ty časy). Od té doby jsem už vyzkoušel 
několik modelů sluchátek značky __Koss__, proto bych zde rád shrnul svoje dojmy.
<!--more-->

KOSS UR/5
------

Úplně první zkušenost jsem udělal s modelem __KOSS UR/5__. Nechtěl jsem pecky v domnění, že malá sluchátka nebudou tak dobrá. Ovšem tento model 
byly vyhozené peníze za kus plastu, který nesahal setovým peckám sony ani po kotníky. Stále platí tolikrát omílané: Nejsme tak bohatí, abychom si mohli kupovat levné věci.

KSC/6
------

Dobrá, zkusil jsem pecky __KSC/6__, které jsou zvláštní tím, že se zavěšují za ucho, což každému nemusí vyhovovat. Když odešly, nehodlal jsem 
uplatňovat [doživotní záruku](http://www.dozivotnizaruka.cz/). Vzhledem k poměru ceny a manipulačního poplatku to ani nemělo cenu.

KSC/11
------

Přítelkyni jsem koupil model __KSC/11__, protože nemá ráda pecky. Na těchto sluchátkách je ale nepříjemné to, že jejich hlavový most je veden 
přes týl, takže poslech na sedadle s podpěrkou hlavy (např. v autobuse či ve vlaku) je krajně nepohodlný.

KOSS PORTA PRO
------

Nechal jsem se zlákat velmi populárním modelem __KOSS PORTA PRO__. Je super, že tato sluchátka jsou velmi lehká a skladná, ale mají přehnané basy
 (viz níže). Stále to nebyla ta správná volba.

Koss UR/29
------

Poslední kousek, se kterým jsem naprosto spokojen, jsou sluchátka __Koss UR/29__. Když jsem na ně přecházel od KOSS PORTA PRO, zdálo se mi, že 
nějak divně hrají. Až po nějaké době jsem si uvědomil, že jsem degeneroval právě kvůli PORTA PRO a zvykl si z nich na zvýrazněné basy. Zapomněl jsem tak úplně na výšky.

Koss UR/29 mají měkké uzavřené koženkové náušníky, takže částečně tlumí hluk z okolí. Dlouhý odstíněný pevný kabel s regulací hlasitosti a zakončený pozlaceným 3,5 mm jackem. Vynikající poměr výkon cena. A navíc jsou skládací, takže plní roli kompromisu mezi domácími a cestovními sluchátky pro kvalitní poslech.