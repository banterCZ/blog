---
layout: post
title:  "Přípravek"
date:   2020-01-13
categories: [software development]
disqusId: 222
image: "https://live.staticflickr.com/4143/35610380532_814447e372_q.jpg"
---

<div style="float: left; margin: 0.5em 1em 1em 0em; text-align: center;"><a href="https://www.flickr.com/photos/fastcap/35610380532/"><img src="https://live.staticflickr.com/4143/35610380532_814447e372_m.jpg" /></a><br/>FastCap LLC <a href="https://creativecommons.org/publicdomain/zero/1.0/">Public Domain 0</a></div>V minulém příspěvku [jsem si došel pro inspiraci k leteckému průmyslu](https://blog.zvestov.cz/software%20development/2019/12/09/zpetna-kompatibilita.html). Tentokrát se zastavím ve strojírenství, konkrétně u _přípravku_, ke kterému mě přivedl kolega [@mamuf](https://twitter.com/mamuf), za což mu tímto děkuji.
<div style="clear:both"></div>
<!--more-->

## Přípravek

Nebudu zde opisovat celou [českou](https://cs.wikipedia.org/wiki/P%C5%99%C3%ADpravek_(strojnictv%C3%AD)) nebo [anglickou Wikipedii](https://en.wikipedia.org/wiki/Jig_(tool)). Snad jen jednou větou.

> Přípravek je druh na míru připraveného nástroje, který vymezuje pozici nebo pohyb jiného nářadí.

Já si pod tím představím například [léru, kterou měříte rozteč střešních latí](https://www.wienerberger.cz/rady-a-navody-ke-strecham/Latovani-dvakrat-mer-jednou-rez.html). Vyrobení takového přípravku nám zabralo nějaký čas, který se nám ale při pokrývání střechy velmi rychle vrátil. Jiný přípravek může vést k dosažení lepší kvality, bezpečnosti a tak dále. Něco bez přípravku možná ani nevyrobíte. Přípravek mnohdy bude mít omezenou životnost, bude třeba pouze jednorázový.

## Mám to smysl?

Z praxe jsme navyklí myslet na návratnost investic ([ROI](https://cs.wikipedia.org/wiki/N%C3%A1vratnost)). Čímž se právě dostávám k oné inspiraci. Mistr se při výuce ptal, zda má smysl vyrábět přípravek, přestože to v celkovém výsledku bude šulnul. Že třeba nějaký čas nebo peníze ušetří, ale ne víc než kolik bylo potřeba investovat do samotného přípravku. Člověk by měl tendenci automaticky odpovědět, že ne. Jistě cítíte, že otázka je návodná a že chtěl slyšet, že ano. Ovšem proč by to mělo mít smysl?

Ne všechno v životě lze vyčíslit. Dáváte tím pracovníkům najevo, že vám na smyslu jejich práce záleží, že se stále něco děje. Jejich činnost nebude jednotvárná. Vysílá to signál, že se firma snaží o nějaký pokrok.

V našem oboru si to můžeme představit třeba na situaci Jenkins buildů. Máte nějakou funkční konfiguraci naklikanou v GUI a chcete přejít na [Jenkisfile](https://jenkins.io/doc/book/pipeline/jenkinsfile/). Vidíte v tom určité klady, ale jak moc převyšují investici potřebnou do předělání? Vyplatí se to? Odpověď přenechám na laskavém čtenáři.