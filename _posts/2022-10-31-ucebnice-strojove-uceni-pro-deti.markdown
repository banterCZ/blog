---
layout: post
title:  "Učebnice Strojové učení pro děti"
date:   2022-10-31
categories: [software development]
disqusId: 252
tags: [kroužek programování, Scratch]
image: "/assets/2022-10-31/strojove-uceni-pro-deti.jpg"
---

<div style="float: left; margin: 0 1em 1em 0; text-align: center;"><img src="/assets/2022-10-31/strojove-uceni-pro-deti.jpg" /></div>

Raději bych na blogu výukové materiály pro děti pouze chválil, ale jelikož jsem na sociálních sítích sdílel odkaz na
[učebnici Strojové učení pro děti](https://aidetem.cz/ucebnice-strojove-uceni-pro-deti/), cítím povinnost své rozporuplné pocity nepřejít mlčením.
Dalo by se to shrnout tím, že jsem nadšený z nápadu, ale zklamaný z provedení knihy.
Naštěstí je mnohé dostupné online v (pro mě) přijatelnější podobě. 

<div style="clear:both"></div>
<!--more-->


## Úvod

Kniha Machine Learning for Kids od autora Dale Lane vyšla v českém překladu pod názvem Strojové učení pro děti.
Výuku staví na programovacím prostředí [Scratch](https://scratch.mit.edu/) a nástroji strojového učení [IBM Watson](https://en.wikipedia.org/wiki/IBM_Watson).

Oceňuji, že někdo věnuje energii tomu, aby přiblížil umělou inteligenci (Artificial Intelligence, AI) dětem.
Ukázal jim, jaké úlohy nám pomůže řešit, a popsal její silné a slabé stránky.
V budoucím povolání nemusí být děti nutně programátoři, ale velmi pravděpodobně se s výsledky umělé inteligence setkávají již dnes (viz třídění dopisů s ručně psanými adresami).
V neposlední řadě je potřeba zdůrazňovat etický rozměr oboru a možná zkreslení.

> Dalším příkladem zkreslení (v originále bias: zkreslení úsudku, ovlivnění, zaujetí nebo předpojatost) může být případ výzkumníků ze Stanfordské univerzity, kteří vyvinuli systém strojového učení, aby dokázal rozpoznávat fotky pacientů s rakovinou kůže.
> Omylem však vytvořili model, který se naučil z fotek rozpoznávat pravítka - protože na zdravotních fotografiích pacientů s rakovinou kůže se objevovala pravítka, která ukazovala velikost nádoru či vyrážky.


## Hodnocení

Jako hlavní přidanou hodnotu vidím v tom, že přináší úvod do strojového učení a inspiraci v podobě sady úloh.
Navíc v češtině.

Osobně však vnímám i zádrhele, které řadím zcela náhodně, protože se nedokážu rozhodnout, co je důležitější.
Předesílám, že velká část mých námitek jde na vrub už samotného originálu.

Kniha je psaná formou návodu krok za krokem, což je na jednu stranu výhoda pro učitele, kteří se v problematice tolik neorientují.
Nicméně kniha bude na odpis, změní-li se API (a to se měnit bude, protože ho nikdo nevytesal do kamene) a učitelé se začnou v návodu ztrácet.
Aktualizace tištěného vydání je drahá a pomalá (v překladu ještě o krok pomalejší).

Dále mi vadí míchání češtiny a angličtiny.
Rozumím zdůvodnění, že Scratch bloky strojového učení nechali v anglickém originále.
Ale jinde si značně ulehčili práci, když anglicky ponechali i jiné obrázky.
Ano, jedná se o snadnou angličtinu, ale dost možná tedy můžu číst rovnou v originále.
I pro mě je příjemnější číst česky než anglicky, ale sám se sebe se ptám, zda bariéru snížili dostatečně.

Některé snímky obrazovky jsou obtížně čitelné až nečitelné.
V elektronické podobě byste si je snadno přiblížili.

Chápu, že frontální výklad je nudný a že je praktická výuka přívětivější.
Nicméně zdá se mi, že se až příliš míchá koncept s detaily jak co kde naklikat.
Domnívám se, že může zapadnout, co je důležité.
Například povedené vysvětlení _false positive_ (a dalších) je uvedeno uprostřed návodu.
Alespoň že se dokážete zorientovat pomocí rejstříku.

Přiznávám, že jsem na kroužku zatím nic nevyzkoušel. 
Letos mi přišlo několik nováčků, kteří se musí nejdříve rozkoukat.
I když bych si představil ostřílené žáky, tak si stále nejsem jistý, zda bychom úlohu za jedinou vyučovací hodinu stihli (byť v našem případě je to celých 60 minut).

Pakliže tušíte základy AI, ovládání Scratch a neděsíte se čtení anglických textů, doporučuji jejich materiály dostupné online.


## Materiály

Mám rád knihy, ale býval bych si asi vystačil i s videem [Machine Learning for Kids](https://www.youtube.com/watch?v=EjbHXMzeX4c) přímo od autora knihy.

<iframe width="560" height="315" src="https://www.youtube.com/embed/EjbHXMzeX4c" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Pracovní listy jsou zveřejněné i na webu [machinelearningforkids.co.uk](https://machinelearningforkids.co.uk/#!/worksheets).
Konkrétně třeba [Auto nebo hrnek](https://github.com/IBM/taxinomitis-docs/raw/master/project-worksheets/pdf/worksheet-carorcup.pdf).
Snímky obrazovky jsou čitelné, můžete si je libovolně přiblížit a očekávám, že materiály, na rozdíl od knihy, můžou být (a snad budou) aktualizovány.

Dále jsou k dispozici [předtrénované modely](https://machinelearningforkids.co.uk/#!/pretrained).
To by mohlo pomoc rozdělit samostatné hodiny na práci s modelem od použití ve Scratch. 


## Alternativa

V [kroužku programování](/tag/krou%C5%BEek-programov%C3%A1n%C3%AD) hojně využívám materiály [code.org](https://code.org).
Můžu vřele doporučit jejich lekci [Umělá inteligence pro oceány](https://code.org/oceans),
která názorně ukazuje [strojového učení (konkrétně učení s učitelem)](https://cs.wikipedia.org/wiki/U%C4%8Den%C3%AD_s_u%C4%8Ditelem).


## Závěr

Opakuji, že jsem nadšený z nápadu, ale zklamaný z provedení.
Peněz (390 korun plus poštovné) nelituji, jde to (snad) na správnou věc, tedy financování celého projektu, který vytvořil lepší materiály, než onu knihu.
Od knihy nezrazuji, spíš chci nastavit realistická očekávání.
Máte na knihu jiný názor?
Do komentářů s ním.


## Související

- [Konference Scratch Around the World](/software%20development/2021/08/02/Scratch-Around-the-World.html)
- [Machine Learning - Coursera, Andrew Ng](https://www.coursera.org/specializations/machine-learning-introduction)
