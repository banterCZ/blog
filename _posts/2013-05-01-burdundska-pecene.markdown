---
layout: post
title:  "Burgundská pečeně"
date:   2013-05-01
categories: [jídlo a pití]
disqusId: 128
---
<a href="/assets/2013-05-01/20130501-burgundska.png"><img src="/assets/2013-05-01/20130501-burgundska_thumb.png" align="left" style="margin: 0px
 15px 15px 
0px"></a>Internet je plný receptů na burgundskou. Takhle mě ji ale naučil Jarda, který nám vařil během [cyklistického výletu v Bretani](https://www.flickr.com/photos/bantercz/albums/72157627070334676), kde jsme byli s 
[CK Adventura](http://www.adventura.cz/). Do podniků z Maurerova výběru [Grand-restaurant](http://www.grandrestaurant.cz/) jdete s očekáváním 
kvality. Ovšem takový standard vás
 při stanování v kempu 
příjemně zaskočí. Jen skutečný profík v polních podmínkách, na dvouhořákovém vařiči, připraví delikatesní tříchodové menu pro padesát lidí. Právě burgundská se pro podobné příležitosti hodí, tj. vaříte pro více lidí a/nebo si s nimi místo stání u sporáku chcete povídat. Stačí mít chvilku a předem si vše v klidu připravit. Navíc burgundská, podle mě, patří do kategorie: pro začátečníky.
<!--more-->

Suroviny
------

* hovězí maso - cca 1kg (přední nebo zadní)
* červené víno
* mrkev - cca 1kg
* česnek
* cibule
* konzervovaná rajčata
* sůl
* pepř
* máslo - cca 1/3 balení
* tymián
* bobkový list
* brambory

Postup
-------

Hovězí maso omyjeme a nakrájíme na kostky o hraně zhruba 3cm. Přidáme nakrájenou mrkev, oloupané cibule (množství dle chuti) rozkrojené na polovinu. Dále oloupané stroužky česneku (množství rovněž dle chuti, každý česnek jinak píše). Osolíme, opepříme (nejlépe čerstvě mletým pepřem). Dochutíme tymiánem a bobkovým listem.

Celé zalijeme červeným vínem. Jarda doporučoval Merlot (i když ten je dost ovocný), ale výběr nechám na vás. Co se týče kvality, platí, že by 
to mělo být takové víno, které budete k jídlu pít. Pokud stále tápete, sáhněte po nějakém základním vínu [Habánských sklepů](http://www
.habanskesklepy.cz/cs-CZ/nase-vino,klasicka-rada.html). Měli byste je 
sehnat v kdejakém supermarketu.

Přilijeme rozpuštěné máslo a necháme přes noc naložené na chladném místě.

Druhý den přidáme rajčata z konzervy (žádnou přislazovanou kejdu, ale např. Valfrutta). Pečeme tři hodiny v troubě na 180 °C v zakrytém pekáči 
(takový ten dvoudílný). V polních podmínkách lze i v hrnci na plotně, ale to vyžaduje větší starost (míchání). Před servírováním 
[necháme trochu zchladnout](http://www.cuketka.cz/?p=8218).

Podáváme s vařeným bramborem a samozřejmě s červeným vínem, ve kterém bylo maso naložené.

Dobrou chuť!