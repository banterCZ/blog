---
layout: post
title:  "Jak zkoušíme bicí"
date:   2025-12-27
categories: [obecné]
tags: [hudba]
disqusId: 283
image: "/assets/2025-12-27/263162.png"
---

<div style="float: left; margin: 0 1em 1em 0; text-align: center;"><img src="/assets/2025-12-27/263162.png" /></div>

Na skautský tábor s námi jezdí jeden rodič, povoláním profesionální muzikant.
Už druhým rokem jsme tedy založili táborovou kapelu i z naprostých začátečníků, bylo to skvělé.
Dcera se vrátila s přáním, že chce začít hrát na kytaru.
Syn se přidal, že by taky rád něco zkusil, ale neví co.
Nakonec jsme vybrali bicí.
Máme už je doma od léta, tak sepisuji několik postřehů.

<!--more-->
<div style="clear: both"></div>


## Proč zrovna bicí

Při výběru nástroje jsem bral v potaz, že syn na tom není nejlépe s motorikou.
Zároveň jsem si nebyl jistý, jak pečlivě a pravidelně bude cvičit.

První volbou bývá zobcová flétna a jelikož jsem na ni sám začínal, tak říkám, že to není volba ideální.
Vyloudit čistý tón dá práci.

Navrhoval jsem piano, tam máte tón vždy čistý.
Případně foukací harmoniku, kde máte jistotu, že cokoliv zahrajete, je v tónice.

Mám dojem, že bicí neprávem stojí trochu stranou.
Tak schválně.
Jak se jmenuje zpěvák a kytarista vaší oblíbené kapely?
A jak jejich bubeník?

Přitom [Iggy Pop začínal na bicí](https://www.cernejpudink.cz/2016/08/01/iggy-pop-chtel-bych-byt-tvuj-coklik/).
Nebo koukněte, jak válí [Mag White](https://www.youtube.com/watch?v=l5wkTdVjE1s).

<iframe class="center" width="560" height="315" src="https://www.youtube.com/embed/l5wkTdVjE1s?si=HER3iwdc6rJk32NP" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>


## Pohled hráče na baskytaru

[Začal jsem hrát baskytaru](/jak-zacit-hrat-na-hudebni-nastroj.html) a od té doby si víc všímám bicích.
Koukněte třeba na super lekci [How to Play Bass with a Drummer (Foolproof Beginner Blueprint)](https://www.youtube.com/watch?v=PSw5uqkTPzs).

<iframe class="center" width="560" height="315" src="https://www.youtube.com/embed/PSw5uqkTPzs?si=GMgg7Szx6cIvjscK" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Zlý jazykové o mně tvrdí, že dělím věci na dvě kategorie: co jsem dělal a co teprve budu dělat.
Jo, chtěl jsem si bicí taky zkusit.
I proto, aby mě to posunulo jako basáka.

Bavil jsem se s jedním bubeníkem, který mi opakoval mantru, že baskytarista klidně může zahrát špatnou notu, ale musí to být ve správný čas.
Jasně, ale kontroval jsem, že je to přece nástroj na pomezí rytmické a melodické sekce.
Načež se mi dostalo odpovědi: „Jsem byl na jednom jazzovém workshopu a pro ně je rytmické všechno od piana dál.“


## Výběr nástroje

Předně jsem chtěl elektronické bicí.
Nezabírají tolik místa.
Nadělají méně hluku, ale nenechte se zmást, že vás nebudou rušit vůbec.

Už jsme kdysi jeden neúspěšný pokus učinili.
Jednak byly děti ještě příliš malé, jednak jsme měli „jen“ [nástroj z Lidlu](https://www.lidl.cz/p/elektronicka-bici-souprava/p100367782), u kterého jsem narazil na limit, že jsem nedokázal pro výukový program správně namapovat MIDI signály pro tom bubny.

Tentokrát jsem sáhl po serióznějším kousku, [Yamaha DD-75](https://www.thomann.de/cz/yamaha_dd_75.htm).
Tahle firma dělá dobře všechno od motorek po kytary.

Pedály, které k tomu dostane, jsou spíš tlačítka.
Na pár první hodin to stačí, ale pak vám to začne lézt na nervy.
U _hi-hat_ necítíte, zda vám nesjela noha a najednou hrajete _open hi-hat_.
U kopáku chybí pořádná odezva.

Za dobré pedály dáte víc než za samotné bicí.
[Yamaha HH-65 Hi-Hat Controller](https://www.thomann.de/cz/yamaha_hh60.htm) je super.
Bez pořádné přípravy jsem koupil [Yamaha KU100 Silent Kick Pedal](https://www.thomann.de/cz/yamaha_ku100_silent_kick_pedal.htm), který je sice tichý a lepší než pouhé tlačítko, ale odezva taky příliš lehká.
Trochu kraválu snesu, takže pro mě je vítěz [Roland KT-10 Kick Trigger Pedal](https://www.thomann.de/cz/roland_kt_10_kick_trigger_pedal.htm). Býval jsem se měl podívat na [recenzi od 65 Drums](https://www.youtube.com/watch?v=dPr82Tpbz1w).

<iframe class="center" width="560" height="315" src="https://www.youtube.com/embed/dPr82Tpbz1w?si=nq9Ssc2JWuJbStHD" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>


## Výukový program

Vybíral jsem elektronický nástroj i z důvodu připojení na výukové nástroje přes MIDI.
Můžu doporučit [Melodics](https://melodics.com/).

Několik večerů jsem byl úplně marný.
Je to samá ruka, samá noha, a všechno zkoordinovat je fakt fuška.
Vzpomněl jsem si na jeden článek od [Duolingo: What makes Arabic hard (and why that shouldn’t stop you from learning it)](https://blog.duolingo.com/what-makes-arabic-hard-and-why-that-shouldnt-stop-you-from-learning-it/).

> Když dospějeme, mluvíme svým jazykem (nebo jazyky) jako mistr kytarista hraje na svůj nástroj: plynule, automaticky a velmi krásně. Proces učení se novému jazyku je jako když se mistr kytarista učí hrát na nový nástroj. Pokud dáte kytaristovi mandolínu, mnoho z dovedností, které již má, mu pomůže: ladění nástroje, brnkání atd. Flétna však vyžaduje zcela nové dovednosti. A bicí? Náš kytarista prakticky začíná od nuly, když se učí hrát na bicí.

Jakmile se z prvního šoku vzpamatujete, tak jejich program oceníte.
Dnešní didaktický standard je _gamifikace_, oslavování několikadenních řad a gratulace k dosaženému pokroku.
Dostáváte zpětnou vazbu, zda jste udeřili brzy, pozdě čí víckrát, než bylo třeba.
Lekce jsem zábavné a už od začátku hrajete muziku.

[Ukázka jedné lekce](https://www.youtube.com/watch?v=69z_pK3b1po).

<iframe class="center" width="560" height="315" src="https://www.youtube.com/embed/69z_pK3b1po" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>


## Závěr

Určitě doporučuji vyzkoušet si bicí.
Samo o sobě je to zábava a velká výzva pro motoriku.
I když hrajete na jiný nástroj, tak vás to hudebně posune.
Elektronické bicí jsou méně hlučné, ale ne úplně tiché.
Bez pořádných pedálů to není ono, ale nejsou úplně levné.


## Související

- [Opěrné písně pro intervaly](/obecn%C3%A9/2025/02/23/operne-pisne-pro-intervaly.html)
- [Jak začít hrát na hudební nástroj](/jak-zacit-hrat-na-hudebni-nastroj.html)
