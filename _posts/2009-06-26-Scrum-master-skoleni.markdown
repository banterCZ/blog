---
layout: post
title:  "Scrum Master školení"
date:   2009-06-26
categories: [software development]
item: 87
---
Stal jsem se certifikovaným Scrum Masterem a rád bych se podělil o své zážitky ze školení, které perfektně vedl [Boris Gloger](http://borisgloger.com/).
<!--more-->

Programátor vs. Scrum Master
------

Myslíte si, že děláte scrum? A je u vás Scrum Master zároveň programátor nebo ještě Product Owner? Scrum Master je samostatná role neslučitelná s ostatními! Borisovy argumenty nás přesvědčily, ale dovolím si tvrdit, že většinu z účastníků to překvapilo a přemýšleli, jak je to reálné protlačit ve firmě a jakou roli vlastně chceme sami zaujmout.

Mimochodem, prošli byste [Nokia testem](http://www.agilecollab.com/the-nokia-test)?

Jak přesvědčit zákazníka
------

__Change for free__

Change request není problém. Dokážeme vyměnit jednu úlohu za jinou srovnatelného rozsahu.

__Money for nothing__

Zákazník může kdykoliv zastavit projekt a dostane 80% zbývajích peněz. Zpravidla totiž 20% nákladů přinese 80% funkčnosti. Takže při rozpočtu 10 000 000,- Kč na projekt, zákazník zaplatí 2 000 000,- za fukčnost + 1 600 000,- když se v této fázi rozhodne projekt zastavit. Ušetří tedy celých 6 400 000,- Kč

Můžete argumentovat [grafem zákona klesajících výnosů (law of diminishing returns)](http://images.google.com/images?q=law%20of%20diminishing%20returns).

Bug fixing
------

Nešvarem vývoje software je, že je zákazník často tlačen do rozhodnutí: „Chcete vyfixovat bugy nebo přidat novou funkčnost?“ To je absurdní! 
Výsledkem každé iterace (sprintu) je fungující software. Nepřidávejte tedy novou funkčnost (pozastavte její vývoj), dokud nemáte opraveny 
všechny chyby.

Postřehy z publika
------

Trochu mimo scrum jsem si poznamenal, že je dobré mít v místnosti zvonek, na který může kdokoliv a kdykoliv zazvonit, má-li pocit, že se diskuse ubírá nevhodným směrem, uvázla na mrtvém bodě nebo jde například příliš do detailu.

Závěr
------

Chtěl bych poděkovat [Václavu Stoupovi](http://www.linkedin.com/in/vstoupa) za bezvadnou organizaci. Dále bych vzkázal všem, co na školení 
nebyli, že udělali velikou chybu, 
protože jak napsal [Jiří Mareš](http://jirablog.blogspot.com/2009/06/byl-jsem-na-scrum-master-training.html), ve scrumu jsou dobré nápady, 
které se hodí i mimo scrum.

V Německu prý začal být Scrum populární před dvěma lety. Těšme se, že tato vlna brzy dorazí i k nám. Přidejte se k příznivců agilního vývoje 
na LinkedIn - [Agile in Czech Republic](http://www.linkedin.com/groups?home=&gid=1222507).