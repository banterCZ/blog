---
layout: post
title:  "Rok s Androidem"
date:   2015-02-11
categories: [technika]
disqusId: 157
---
<div style="float: left; margin: 0 1em 1em 0; text-align: center;"><a href="http://commons.wikimedia.org/wiki/File:Android_robot.svg"><img src="http://upload.wikimedia.org/wikipedia/commons/thumb/d/d7/Android_robot.svg/150px-Android_robot.svg.png" /></a></div>Před pěti lety jsem <a href="/item/91">přešel na Mac a iPhone</a>, nějakou dobu jsem přemýšlel i o Androidu (tou dobou <a href="http://en.wikipedia.org/wiki/HTC_Dream">G1</a>). Naštěstí jsem měl tenkrát rozum!

V práci jsem nafasoval služební <a href="http://www.mobilmania.cz/katalog-mobilu/htc-desire-x/sc-63-ci-43981-c-1/default.aspx">HTC Desire X</a>. Už s ním žiju něco přes rok, tak je čas sepsat zkušenosti. Následuje (jak jste si mohli všimnou, ale raději to zdůrazňuji) čistě subjektivní popis.
<div style="clear: both"></div>
<!--more-->

Hardware
------

Displej mi přijde horší než u prehistorického iPhone 3G. Konkrétně v tom, že je rádoby citlivější, což však znamená, že když na zastávce sjíždíte twitter lajnu a zrovna mírně mrholí, rozdáváte náhodně hvězdičky nebo retweety. Nehledě na to, že i se svými malými prsty strefuji úplně jiná písmenka.

Interní paměť je neskutečně malá. Je tu sice (ne)výhoda rozšiřitelnosti paměťovou kartou, ale znamená to, že se musíte starat, kde co máte. Navíc ne vše lze přesunout a velmi brzy se dostanete do fáze, kdy nenainstalujete ani upgrade Chromu. A to přestože jsem se snažil používat aplikace jako <a href="https://play.google.com/store/apps/details?id=com.cleanmaster.mguard&hl=en">Clean Master</a>.

Telefon se netváří jako standardní USB mass storage (nefunguje na Macu), což obzvláště zamrzí u paměťové karty. Znamená to pokaždé rozebírat kryt a vyndavat čtečku.

Jedinou světlou stránkou je přítomnost tlačítka <i>zpět</i>. Ovšem je tam i tlačítko <i>domů</i> a <i>nedávno použité aplikace</i> a vzhledem k tomu, že nemají odezvu, jsou často spíš zdrojem frustrace, obzvláště když telefon půjčíte dětem na hraní a oni neustále omylem vyskakují z aplikací.

Software
------

Naprosto mě odrovnalo zálohování. Potřeboval jsem vyměnit rozbitý display a při takové opravě dělají tovární reset. Nainstaloval jsem si na počítač šílený HTC Sync Manager a provedl zálohu. Pak jsem se pokusil obnovit a jediné co jsem dostal, byly kontakty a SMS zprávy! Telefon jsem sice měl synchronizovaný se svým google účtem, ale aplikace ani jejich nastavení se mi obnovit nepodařilo.

Na Android seženete pár stejných aplikací jako na iPhone, například blbinku <a href="https://play.google.com/store/apps/details?id=com.namcowireless.flightcontrol&hl=en">Flight Control</a> ale už ne zajímavější kousky jako <a href="https://itunes.apple.com/us/app/things/id284971781?mt=8">Things</a> či <a href="https://itunes.apple.com/ca/app/kard-combat/id421061883?mt=8">Kard Combat</a>. Přijde mi, že lidé, kteří si pořizují Apple výrobky, jsou mnohem ochotnější platit, čemuž se přizpůsobují vývojáři. Klony, které existují, nedosahují takových kvalit a uživatelského pohodlí. Například <a href="https://play.google.com/store/apps/details?id=com.instapaper.android">Instapaper</a> mi na iPhonu poskytuje anglický monolingvní slovník.

{% twitter https://twitter.com/Split82/status/766572568585404420 hide_thread=true %}

Aplikace zdarma vyžadují nesmyslná oprávnění. Výchozí svítilna nefunguje při vypnutém displeji, tak jsem hledal alternativu, ale <a href="http://www.lupa.cz/clanky/svitilnove-aplikace-pro-android-ve-velkem-smiruji-uzivatele/">na co svítilny potřebují wifi</a>? 

Tak polovina ukončených hovorů se vytočí znovu, protože se na místě tlačítka <i>Zavěsit</i> objeví tlačítko <i>Volat</i>. A to nemluvím o náhodných vytočení z kapsy.

Závěr
------

Když si to po sobě čtu, tak opravdu nenalézám žádné pozitivum. Jistě namítnete, že odsuzuji celou platformu na základě jednoho zařízení. Ale jako zákazníkovi je mi to šumák, mám HTC Desire X, což se pro mě rovná Android. Že si mám koupit Samsung Galaxy S5? Tím ovšem padá argument výhodnější ceny.

Android může být vhodný pro vás, ovšem nikoliv pro mě. Už se těším, až vyměním svůj stařičký iPhone za novější, přestože ne poslední, model. 