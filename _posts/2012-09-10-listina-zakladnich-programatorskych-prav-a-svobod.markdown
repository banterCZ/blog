---
layout: post
title:  "Listina základních programátorských práv"
date:   2012-09-10
categories: [software development]
disqusId: 109
---
<div style="float: right; margin: 0 0 1em 1em; text-align: center;"><a href="http://en.wikipedia.org/wiki/File:Eug%C3%A8ne_Delacroix_-_La_libert%C3%A9_guidant_le_peuple.jpg"><img src="https://upload.wikimedia.org/wikipedia/commons/thumb/a/a7/Eug%C3%A8ne_Delacroix_-_La_libert%C3%A9_guidant_le_peuple.jpg/303px-Eug%C3%A8ne_Delacroix_-_La_libert%C3%A9_guidant_le_peuple.jpg" title="Svoboda vedoucí lid (Eugen Delacroix)" alt="Svoboda vedoucí lid (Eugen Delacroix)" /></a></div> Můj oblíbený bloger Jeff Atwood vydal sbírků svých nejlepších článků v knize <a href="http://amzn.to/NNRlhm">Effective Programming: More Than Writing Code</a>, do které zahrnul i příspěvek <a href="http://www.codinghorror.com/blog/2006/08/the-programmers-bill-of-rights.html">The Programmer's Bill of Rights</a>.

Podivuje se nad tím, že firmy platí programátory $60-$100k ročně (v našich podmínkách přibližně 600-1000k Kč) a přitom je mrzačí otřesnými pracovními podmínkami a poskytují jim jen jetý hardware. Navrhuje, abychom přijali Listinu základních programátorských práv. Já s uvedenými body plně souhlasím a doplňuji o své postřehy.
<!--more-->

Každý programátor by měl mít
------

1. dva monitory
2. rychlý počítač
3. klávesnici a myš dle svého výběru
4. pohodlnou židli
5. rychlé internetové připojení
6. tiché pracovní podmínky

Nemusím mít dva monitory, ale zato ten jediný musí být matný, protože ve skleněných peklech nelze pořádně zatemnit nebo to ostatní přítomní nesnesou. Na lesklou plochu monitoru se dlouho dívat nevydržíte.

K požadavku klávesnice a myši bych připojil ergonomickou podložku. Co se týče židle, vzpomínám si na jedno ze svých prvních působení - bylo skoro snazší přinést si tam židli vlastní.

Rychlé internetové připojení bohužel není mnohde standardem, a to ani pro programátory. Na jednom projektu jsme měli limit denní FUP 50MB. Takže jste stáhli plugin do Eclipse a šli s prosíkem za adminy, ať vám navýší limit.

Všechny body jsou si rovny, ale poslední si je jaksi rovnější. Programování je duševní činnost a hluk, kromě toho, že unavuje, zabíjí myšlení. Proto bez sluchátek do open space nelez. Případně si pořiďte <a href="http://dilbert.com/strips/comic/2012-01-09/">robo-žraloka</a>.

Dámy a pánové, kdo z vás to má?