---
layout: post
title:  "Bistro Florentýna"
date:   2011-01-16
categories: [jídlo a pití]
item: 95
---
[Bistro Florentýna](http://bistro.florentyna.cz/) to je poctivá česká kuchyně, kde vyřešíte dilema ze Slavností sněženek, zda je lepší kanec 
se šípkovou omáčkou nebo se 
zelím. U mě vede šípková.
<!--more-->

V Bistru Florentýna jsem byl poprvé a pokud bych si na [Scuku](http://www.scuk.cz/) nepřečetl, že mám hledat ceduli Kuře v hodinkách, tak 
kolem bloudím, stejně jako
 moje manželka. Po vstupu jsem pozdravil číšníka jako první, musel si totiž dopsat SMSku. Usadil nás k rezervovanému stolu, který byl ovšem na nejexponovanějším místě u schodů. Přesunuli jsme se raději ke stolu u okna. Interiér má příjemné intimní osvětlení, vybaven nábytkem z tmavého masivu, který ladí s pastelovou barvou stěn doplněné o vkusné a jednoduché válečkování. Oku tedy vše ladí. Nicméně celou dobu mi bylo v restauraci zima. A to nejsem zimomřivý ani venku nebyly nijak silné mrazy, jen pár stupňů pod nulou. Asi profukovalo od dveří, které ústí přímo do prostor restaurace. Ještě víc než chlad mi vadilo Radio City a jeho reklamní bloky.

Obsluhovala nás milá servírka, i když mě pak trochu obtěžovalo, že se pořád ptá, zda je vše v pořádku. Žádal jsem vodu z vodovodu, ale na 
rozdíl od [recenze od uživatele „Myval“](http://www.scuk.cz/d/bistro-florentyna/#recenze-1689) jsem ji nedostal. Vývar z oháňky byl poctivý, ale Bistro Florentýna si budu pamatovat spíš kvůli 
jemně sladkému mrkvovému krém, který by mě jinak nenapadlo si dát. Chystal jsem rozřešit kančí dilema, k čemuž jsou zde zařízení. Dostanete poloviční porce divočáka se šípkovou a se zelím. Byl jsem dotázán na pořadí chodů. Šípková omáčka byla příjemně sladká a doměka propečené maso se rozplývalo na jazyku. Krupicové noky jsem měl k šípkové poprvé, ale doufám, že ne naposled. Druhá porce byla podávaná s čerstvým zelím, skvěle ochucené, které jídlu dominovalo. Přesto u mě vede šípková. Jídla by klidně mohla být podávaná v menší porcích(obzvlášť na večeři je to těžké jídlo), ale hlavně na nahřátých talířích. K divočákům jsem si objednal rozlévané víno, o kterém jsem se dozvěděl jen to, že je to Cabernet Sauvignon (láhev jsem neviděl). Měl jsem možnost ochutnat i candáta s propečenou kůrčičkou, ale uvnitř nevysušený, krásně šťavnatý. Bramborové škubánky mám rád křupavější, ale to asi věc vkusu. U dezertů bylo příjemné, jak se to nepřehání s cukrem ať už u tvarohových knedlíčků tak u opravdu čokoládové huspeniny (opět by mohla být menší porce). Musím vyzdvihnout kávový servis. Espresso dorazilo ve správném objemu, i když ve velkém šálku, spolu s horkou vodou na dolití. A cappuccino? České poměry celkem obstojný pokus o mikropěnu.

Bistro Florentýna podává českou kuchyni v nadprůměrné kvalitě v průměrném prostředí a s průměrným servisem. Má rozhodně potenciál. Cítil bych se ještě lépe, kdyby naši večerní konverzaci nerušily reklamy z rádia a nebyla mi zima.

Celkové hodnocení
------

prostředí: 3/5 (ok)  
personál: 3/5 (ok)  
kvalita: 4/5 (velmi dobré)

[Scuk hodnocení bistra Florentýna](Scuk hodnocení bistra Florentýna)