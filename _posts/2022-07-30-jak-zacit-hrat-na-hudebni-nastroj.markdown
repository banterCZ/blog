---
layout: post
title:  "Jak začít hrát na hudební nástroj"
date:   2022-07-30
categories: [obecné]
tags: [hudba]
disqusId: 249
image: "/assets/2022-07-30/basa.jpeg"
---

<div style="float: left; margin: 0 1em 1em 0; text-align: center;"><img src="/assets/2022-07-30/basa.jpeg" /></div>
Chtěl bych se podělit o tipy, které se mi při učení hry na hudební nástroj osvědčily.
Mám však nutkavou potřebu začít podobenstvím o běhání.
Stále bezpečně zvládnu zaběhnout deset kilometrů pod padesát minut.
Maluju si, že s velkým tréninkovým vypětím bych mohl snít o čtyřiceti minutách.
Pod třicet je něco, na co můžu koukat v televizi.
Nemám hudební asi sportovní talent.
S dostatečnou mírou tréninku něco zvládnu uběhnout i zahrát, ale mám svoje limity.
Navíc mě baví spoustu věcí, takže se nechci upínat na jedinou aktivitu a vsadit na to vše.
Následující řádky vám přiblíží, co jsem ve svém omezeném čase zkusil a co doporučuji.

<div style="clear:both"></div>
<!--more-->

## Motivace

Rád hudbu poslouchám i vyluzuju, psal jsem o tom již v příspěvcích [Osobní kaizen](/obecn%C3%A9/2012/06/13/osobni-kaizen.html)
a [1000 věcí, které mně dělají radost](http://tisicvecikteremnedelajiradost.blogspot.com/2014/05/169-hra-na-hudebni-nastroj.html).

Během morové epidemie dal Newton dohromady integrální a diferenciální počet.
Já lockdowny během covidu takhle spektakulárně nevyužil, ale pravidelné cvičení na hudební nástroj mi pomohlo s psychickou pohodou.

{% twitter https://twitter.com/malyvedec/status/1355780102387236864  %}

Začít může opravdu kdokoliv.
Manželka vždycky prohlašovala, že se nikdy na nic nenaučí, že neumí noty..., ale nakonec taky neodolala.
Dneska existuje youtube, spoustu tutoriálů a výukového software, tak toho využijte.

Trochu zkrátím citaci, co [psal SoftWare Samuraj](https://sw-samuraj.cz/2020/01/software-engineering-ma-rozumne-paralely-dil-2/) 

> Hudba má vnitřní řád, jen nemnohým je dáno jej pochopit a prožít. 
> A většina takových lidí přistupuje k tématu intuitivně bez nutného porozumění esenciálních principů a věci se naučí pouhým napodobováním a opakováním.

Ale nestyďte se za to, i napodobování přináší radost.
Tedy alespoň mně.


## Basa

Kdysi jsem si pořídil ukulele a naučil se pár akordů.
Beru ho s sebou na tábor.
Na ukulele už začínají hrát i děti, což je super, ale nedává mi smysl mít v „táborové kapele“ více ukulele.
S radostí vyklidím pozice.
Na co ale přesedlat?
Říká se „basa tvrdí muziku“ a navíc mi asi není dáno se naučit na nástroj, který má víc jak čtyři struny, a hlavně dobrou hráčku na kytaru už máme.

Jako první mi hodně pomohlo [Jak hraju na basu](https://dusan.pc-slany.cz/hudba/basa.htm) od Dušana Janovského (známý jako Yuhů).
Jsem rád, že u táboráku zvládnu trefit základní tón.
Když mám dobrou chvilku, tak se odvážím zapracovat kvintu nebo oktávu.
Hraní s někým navíc před publikem je obtížnější, než trénovat doma v obýváku.
Basa zatím neprošla ohněm, což považuju za úspěch.

I kvůli covidu jsem neměl žádného učitele a cvičil sám.
Jako nejlepší investici považuji kurz [Bass Buzz](https://www.bassbuzz.com/), jsou to podle mě dobře utracené peníze.
Srozumitelné, zábavné, přiměřeně se zvyšující obtížnost i pro naprostého začátečníka.
Zpětně ještě doceňuji, jaký důraz kladl na vnímání bicích.
Čekám na pokračující kurz.
Joshův styl mi sedí.
Posuď sami, má i mnohá videa zdarma, [Beginner Bass Lesson #1](https://www.youtube.com/watch?v=7anFuDXV2j8)

<iframe width="560" height="315" src="https://www.youtube.com/embed/7anFuDXV2j8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
 
Pořídil jsem si elektro-akustickou basovou kytaru.
Všichni mě varovali, že je opravdu tichá.
Na cvičení zesilovač nepotřebujete, ale ani na jedinou akustickou kytarou se zpěvem si bez zesilovače nevystačíte.
Jak jsem předeslal, mojí hlavní motivací byla hrát u táboráku,
tak jsem využil, že Phil Jones vyrábí zesilovač [Double Four / BG-75](https://www.pjbworld.com/cms/index.php/product_bg-75/),
který je možné přes DC vstup připojit na baterii.
Ale pozor, jen verze, která se prodává v USA! Pro EU je certifikovaná varianta s trafem.

Dneska bych víc zvažoval kontrabas, cenově (vezmu-li v úvahu zesilovač, baterii, kabel...) to vychází podobně, ale pořád je to velký krám.

{% twitter https://twitter.com/CoolBikeArt1/status/1503833625384701955  %}


## Piano

Piano si k táboráku nevezmete, ale pro výuku má dvě veliké výhody.
Za prvé, stisknete klávesu a ono to na rozdíl do kytary nebo flétny vždy ladí!
Za druhé, elektrické piano má možnost poskytnou přesnou zpětnou vazbu přes [MIDI](https://cs.wikipedia.org/wiki/Musical_Instrument_Digital_Interface) rozhraní.
Toho lze využít ve výukových programech.
Nebudou jediní, ale oblíbil jsem si [Simply Piano](https://www.hellosimply.com/simply-piano).
Doporučuji je, kudy chodím.
Měl bych si pomalu říc o provizi.
Alespoň tu pro vás mám pět kusů [trial verze, plná funkcionalita na 30 dní](https://joytunes.onelink.me/2834563531/2dffk26u).
Kdybych na to měl kompetence, tak pro ně jdu hned pracovat.
Líbí se mi, jak k tomu přistupují didakticky.
Radikálně zjednodušují skladby, ale hned o počátku máte pocit, že hrajete, a tedy ohromnou radost
(zpětně viděno, to je asi ta hlavní věc, co mi chyběla, když jsem cvičil jako dítě; tedy hrát správný poměr hudby a cvičení).
Obtížnost postupně zvyšují.
Kladou důraz na rytmiku, pro úspěšné splnění musíte odehrát daný kus ve správném tempu.
Prvky gamifikace jsou samozřejmostí.
Komenský _likes this_, byť tomu tedy říkal škola hrou.

{% twitter https://twitter.com/banterCZ/status/1471796300152717313  %}

Simply Piano může být pro malé děti příliš složité, ale v [appstoru od nich najdete](https://apps.apple.com/cz/developer/joytunes/id492065449?l=cs)
ještě dvě aplikace a to _Piano Maestro_ spolu s _Piano Dust Buster_, které si naše děti oblíbily.
V Simply Piano poměrně brzy narazily na své limity ve složitosti skladeb a především s na ně náročnou rytmikou.


## Bicí

Bicí pro mě jsou ještě méně pochopitelné, než byla basa.
Mám nějak zafixované, že je to moc rukou a nohou, navíc jsou vůči sobě různě v divném poměru tempa.
Ale stejně bych si to někdy chtěl zkusit.
Obzvlášť po základní zkušenosti s basou, kdy jsem si bicích začal víc všímat.
Zahlédl jsem, že je to možné ve hře [Guitar Hero](https://en.wikipedia.org/wiki/Guitar_Hero),
viz [Guitar Hero - Livin' On A Prayer](https://youtu.be/Vg7raaEbhkg?t=34)

<iframe width="560" height="315" src="https://www.youtube.com/embed/Vg7raaEbhkg?start=34" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Byl jsem v pokušení, ale to by znamenalo pořídit herní konzoli, televizi a bicí (specializované jen pro konzoli).
A na tom to ztroskotalo, nebylo mi jasné, jaké periferie ke které konzoli si koupit, co je kompatibilní a co je k mání.
Nápad jsem uložil k ledu, do té doby, než mi švagr líčil, že do své punkové kapely zoufale hledali bubeníka,
až se začal učit sám na nějaký bazmek z aliexpresu. 
Nasadil mi brouka do hlavy.
Vybaven zkušeností s aplikací Simply Piano jsem objevil firmu [Melodics](https://www.melodics.com/)
a mám pocit, že pod stromečkem najdeme elektrické bicí.

[Beginner Drums lesson. "Kansas"](https://www.youtube.com/watch?v=69z_pK3b1po)

<iframe width="560" height="315" src="https://www.youtube.com/embed/69z_pK3b1po" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>


## Notové zápisy


Jak jsem se již přiznal, nemám talent a začínám nápodobou.
Potřebuji noty.
Zaplatil jsem si účet na [Ultimate Guitar](https://www.ultimate-guitar.com/).
Určitě nečekejte, že tam najdete vše, ale je tam toho opravdu hodně, noty a tabulatury.
Slavné fláky jistě.
Příjemně mě překvapilo, že jsem našel třeba noty i pro [Barro tal vez](https://www.youtube.com/watch?v=w-iBgr-4EfI).
S možností měnit hlasitost jednotlivých stop.
A především zpomalovat!

<iframe width="560" height="315" src="https://www.youtube.com/embed/w-iBgr-4EfI" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>


## Hudební nauka

Když jsem chodil do hudebky na flétnu, tak jsem měl nauky málo a ještě mi to přišlo jako vopruz.
Dnes se musím přiznat, že mě stupnice a jiná malá cvičení skoro i baví.
Nejspíš je to tím, že v nich konečně vidím smysl.

Tehdy mi nikdo nevysvětlil akordy. Stejně by to bývali neudělali takhle vtipně.
[R.E.M. Losing My Religion v dur (anglicky _major_)](https://www.youtube.com/watch?v=y6KmiIq2-m8).
Původně je to pochopitelně v mol (anglicky _minor_).

<iframe width="560" height="315" src="https://www.youtube.com/embed/y6KmiIq2-m8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

U táboráku trpím tím, že se muzikanti domluví, že se to bude hrát jinak, než mám v notách.
Basa je symetrická a když mám zrovna kliku, tak posunu ruku a hraju stejné geometrické tvary na jiných strunách a jiných pražcích,
ale ne vždy mi to vyjde.
To jsou ty chvíle, kdy lituji, že stupnice nemám v hlavě (v rukách).

Dále doporučuji knihu [Jak funguje hudba (John Powell)](https://www.goodreads.com/review/show/4183160388).
Dozvíte se mnoho proč a jak.
Mimo jiné proč je tón flétny čistý a proč se nám i přesto líbí složitý zvuk saxofonu.

Hrát z not není ostuda, ale zdržuje to.
Pochopil jsem, že muzikanti mají trénované uši (anglicky _eartraining_) a cíleně na tom pracují.
Nějakou dobu jsem dělal cvičení na [Theta Music Trainer](https://trainer.thetamusic.com).
Si řeknete, taková blbost: poznat, [který tón je vyšší](https://trainer.thetamusic.com/en/course/pitch-i).
Dost záleží, jaký je to nástroj.
Třeba trumpeta pro mě není něco běžného.
Začínalo se na rozdílu 60 [centů](https://cs.wikipedia.org/wiki/Cent_(hudba)), to nějak šlo, ale když utáhli šrouby na 10 centů, tak to už byl mazec.
Poslední dobou se snažím rozpoznávat intervaly pomocí aplikace [Complete Ear Trainer](https://completeeartrainer.com/en/),
ale mám ze svých výsledků chmurné pocity, tak snad to časem zlomím.

Líbí se mi [Rick Beato a jeho youtube kanál](https://www.youtube.com/c/RickBeato).
Vaše časové možnosti jsou nejspíš omezené stejně jako moje, pokud byste však od něj měli vidět jedinou věc,
tak rozhodně [What Makes This Song Great?™ Ep.90 Nirvana "Smells Like Teen Spirit"](https://www.youtube.com/watch?v=l1ZnWc-sFd0)

<iframe width="560" height="315" src="https://www.youtube.com/embed/l1ZnWc-sFd0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>


## Závěr

Začněte na něco hrát.
Povzbudí vás to na duchu.
Doporučuje se hrát raději deset minut denně než hodinu týdně,
ale jestli vás to chytne, tak u pouhých deseti minut neskončíte.
Využijte nástrojů, které zvládnou výukovým aplikacím poskytnou zpětnou vazbu, tedy například elektrické piano.
Teorie se hodí, ale nestyďte se za nápodobu.


## Související

- [Osobní kaizen](/obecn%C3%A9/2012/06/13/osobni-kaizen.html)
- [1000 věcí, které mně dělají radost - #169 Hra na hudební nástroj](http://tisicvecikteremnedelajiradost.blogspot.com/2014/05/169-hra-na-hudebni-nastroj.html)
- [Software Engineering, má rozumné paralely? Díl 2, hudba](https://sw-samuraj.cz/2020/01/software-engineering-ma-rozumne-paralely-dil-2/)
