---
layout: post
title:  "Fotografické filtry"
date:   2008-03-9
categories: [fotografování]
item: 58
---
Ke své zrcadlovce [Pentax K100D](/item/48) postupně dokupuji příslušenství. Začal jsem u filtrů.
<!--more-->

Polarizační a přechodový filtr
------

Nezbytným příslušenstvím je __polarizační filtr__. Eliminuje mlžný opar krajiny, zlepšuje kresbu mraků, snižuje odlesk pleti. Osvědčil se mi i 
při fotografování s interním bleskem, který produkuje příliš silné bodové světlo a s tím související odlesky nejen ve vitrínách a oknech ale také na nábytku.

Myslel jsem, že se obejdu bez __přechodového filtru__, ale je to taktéž užitečný pomocník, pokud chcete snímek jak s jasným hlavním objektem, tak
 s vykreslenými mraky tj. nepřepálenou oblohou.

Problémy
------

Čím víc nastavování, tím více se člověk dopouští chyb. Efekt přechodového filtru se v hledáčku ne vždycky zřetelně projeví. Navíc se věc komplikuje, pokud používám přechodový filtr zároveň s polarizačním. Není totiž snadné otáčet pouze s polarizačním tak, aby se nepohnul přechodový. Nehledě na to, že musíte přechodový filtr přetočit, když vystřídáte snímek naležato a na výšku. Vyřeším to asi vypilováním zářezů do objímky přechodového filtru v místě přechodu, abych věděl, jak mám zrovna filtr natočený.

![](/assets/2008-03-09/20080309-IMGP1103.JPG)
__Špatně natočený přechodový filtr__

Dalším problémem vrstvení filtrů je ztmavení rohů při nejmenším ohnisku.

![](/assets/2008-03-09/20080309-IMGP1099.JPG)
__Ztmavené rohy po vrstvení filtrů__
