---
layout: post
title:  "Elektronická parkovací brzda Toyota Avensis"
date:   2024-10-20
categories: [obecné]
disqusId: 272
image: "/assets/2024-10-20/26634.png"
tags: [auto]
---
<div style="float: left; margin: 0 1em 1em 0; text-align: center;"><img src="/assets/2024-10-20/26634.png" /></div>

Automatická elektronická parkovací brzda se mi ze začátku zdála jako zbytečnost, ale člověk si na ni rychle zvykne, takže když přestane fungovat, začne vám chybět.
A co že se mi rozbilo v mé Toyotě Avensis a jak jsem to opravil?
Hledáním jsem strávil jeden večer a vy už teď nemusíte.

<div style="clear:both"></div>
<!--more-->


## Úvod

Mám Toyotu Avensis poslední generace s benzínovým motorem Valvematic 1.8, označovanou jako T27.
Už mám najeto přes 200 tisíc, ale doufám, že mi ještě nějakou chvíli sloužit bude, takže pokračuji v údržbě.
Teď bylo potřeba vyměnit zadní brzdy.
Jenže ouha, po výměně přestala fungovat automatika (zabrždění při vypnutí motoru, odbrždění při rozjezdu).
Tlačítko fungovalo, ale jak už je člověk jednou zvyklý, tak je to vopruz.
Ve vesnickém neautorizovaném servisu si s tím nevěděli rady a nakonec mi doporučili, navštívit autorizovaný servis.

![](/assets/2024-10-20/palubni_deska.jpeg){:.center}


## Oprava

Do autorizovaného servisu to mám z ruky, takže se mi tam moc nechtělo, ale nakonec jsem tam zavolal, že si domluvím termín.
Poradili mi, že brzda je programovatelná, což mě přivedlo na myšlenku, prohledat internet po vlastní ose a prozkoumat i cizojazyčné zdroje.
Pochopil jsem to tak, že brzdy je před výměnou potřeba dát do servisního režimu a nebo potom zkalibrovat.
Ovšem návody na youtube mi nefungovaly, pravděpodobně se týkají novějších vozů.

Zafungovalo mi řešení z [toyotaownersclub.com](https://www.toyotaownersclub.com/forums/topic/174194-2012-avensis-electric-park-brake-problem/).
Nemusím snad zdůrazňovat, že **případné kroky podnikáte na vlastní zodpovědnost**.

1. S vypnutý zapalováním propojíte kabelem piny 4 a 12 v OBD konektoru.

![](/assets/2024-10-20/OBD.png){:.center}

![](/assets/2024-10-20/OBD.jpeg){:.center}

2. Zapnete zapalování (není nutné startovat) a během 5 vteřin 3 krát zmáčknete a 3 krát zatáhnete za tlačítko brzdy. Kontrolka `(P)` začne blikat.
3. Vypnete zapalování a vytáhnete kabel.
4. Zapnete zapalování, chyba se již nezobrazuje a automatická brzda funguje.


## Závěr

Dává smysl, že automatická elektronická brzda před nebo po výměně vyžaduje zásah, ale každá automobilka to má očividně jinak a minimálně Toyota to nemá příliš zdokumentované.
Nicméně je to krok, který tři hodiny hledáte a pak máte za tři minuty hotovo.


## Související

- [Tisíc kilometrů s Peugeot 5008](/obecn%C3%A9/2020/12/02/tisic-kilometru-s-peugeot-5008.html)
- [Rok s Peugeot Rifter](/obecn%C3%A9/2022/01/29/rok-s-peugeot-rifter.html)
- [Ojetá Toyota Avensis III (T27): Boj na dvou frontách](https://www.auto.cz/ojeta-toyota-avensis-iii-t27-boj-na-dvou-frontach-102021)
