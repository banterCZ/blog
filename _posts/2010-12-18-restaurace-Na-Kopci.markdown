---
layout: post
title:  "Restaurace Na Kopci"
date:   2010-12-18
categories: [jídlo a pití]
disqusId: 92
---
Projekt [Scuk](http://www.scuk.cz/) se mi dost líbí. Přihlásil jsem se jako hodnotitel, ale mám dojem, že neprojdu druhým kolem. Aby moje 
poznámky nepřišly vniveč, 
budu je zveřejňovat na svém blogu. Začnu mým oblíbeným podnikem, kterým je [restaurace Na Kopci](http://www.nakopci.com/).
<!--more-->

Pokaždé, když jsem v době oběda na levém břehu Vltavy, mě to táhne do [restaurace Na Kopci](http://www.nakopci.com/). Návrat téměř po roční odmlce mě potěšil – nastavenou laťku se jim daří dlouhodobě udržet. Perfektní poměr výkon/cena, byl bych ochotný si i připlatit.

Do __nekuřácké__ restaurace Na Kopci jsem chodil na oběd pravidelně. A po téměř roční odmlce jsem se tam vrátil a zahřálo mě u srdce. Změny, 
který jsem si všiml: Nová místnost (napravo od vchodu) a odhaduji více personálu na placu. V recenzi se převážně věnuji poslední návštěvě.

Vždy se těším, zda mě bude obsluhovat jeden z majitelů. Tentokrát to vyšlo a vypadá to, že si mě i vybavil. Podával se silný hovězí vývar, vyváženě okořeněný a přiměřeně osolený. Nikdy bych nevěřil, jaký být rozdíl v řízku. Tento byl uvnitř šťavnatý, na povrchu křupavý a nijak přemaštěný.
Musel jsem přechutnat Crème brûlée, protože takové jsem dostal leda Na Kopci nebo až ve Francii. Nízká vrstva krému a tedy větší plocha karamelu, dozdobeno židovskou třešní a zrníčky granátového jablka. Espresso bylo sice ve velkém objemu, ale nevykazovalo známky podextrahování – chutnalo. Nevím, jak toho dosáhli, tak jsem se zeptal(asi nešikovně), zda je se jedná o espresso dolité vodou (zcela přijatelný způsob). To se majitele trochu dotklo (respektive ho zajímalo, zda bylo něco v nepořádku), tak jsem to zahrál do autu. I když škoda, protože mi to vrtá hlavou, možná to byl doubleshot. Při další návštěvě jsem kafe zkusil znovu a dostal jsem podextrahovanou kávu velkého objemu.

Celkové hodnocení
------
prostředí: 5/5 (perfektní)  
personál: 4/5 (velmi dobré)  
kvalita: 5/5 (perfektní)

[Scuk hodnocení restaurace Na Kopci](http://www.scuk.cz/d/na-kopci/)