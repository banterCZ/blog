---
layout: post
title:  "Nečitelný příběh Marie Navarové"
date:   2016-11-15
categories: [k zamyšlení]
disqusId: 182
---
<a href="https://www.goodreads.com/book/show/12136005-p-pad-marie-navarov?ac=1&amp;from_search=true">Případ Marie Navarové</a>, poslední kniha Arnošta Lustiga, vznikla na základě článku PhDr. Ericha Rennera. Je to příběh hodný Shakespeara, ale mistr ho psal asi jen tak na okraj. Ostatně to <a href="http://art.ihned.cz/knihy/c1-50743250-je-nutne-popsat-obeti-i-vrahy-ctete-posledni-rozhovor-s-lustigem-pro-hn">v rozhovoru</a>, jakkoliv žertovně, přiznává (vzal zálohu a neměl, co psát). Chtěl jsem si tedy přečíst původní článek (Nečitelný příběh Marie Navarové), který byl knize předlohou. Bohužel vyšel pouze v regionálním tisku. S laskavým svolením autora jsem text převedl do elektronické podoby a tímto poskytuji ve formátech <a href="https://www.dropbox.com/s/yt1ilae2z3li75g/Nečitelný%20příběh%20Marie%20Navarové%20z%20Benešova%20-%20vydání%201.pdf?dl=1">pdf</a>, <a href="https://www.dropbox.com/s/sp2rwtqy4ll5v16/Nečitelný%20příběh%20Marie%20Navarové%20z%20Benešova%20-%20vydání%201.epub?dl=1">ePub</a> i <a href="https://www.dropbox.com/s/zm5qfgcb0ndj25n/Nečitelný%20příběh%20Marie%20Navarové%20z%20Benešova%20-%20vydání%201.mobi?dl=1">mobi</a>. Poděkování patří rovněž <a href="https://twitter.com/mjavorek">Martinu Javorkovi</a>, který po mně sazbu četl.
<!--more-->

Jestliže jste si článek už stáhli a začali číst, tedy výborně. Pokud ne, tak dovolte pár slov, abych vás přesvědčil.

Zatímco jedni Češi se v rámci vojenské operace pokusili (nakonec úspěšně) zlikvidovat říšského protektora Reinharda Heydricha, třetího muže nacistické říše, tak Marie Navarová v osudný den raněnému poskytla pomoc. Ostatně podle mezinárodních konvencí se má poskytnout ošetření i nepříteli. Ovšem tím její příběh ani nezačíná, ani nekončí.

> Životní příběh Marie Navarové je pro svou dobu a určitou skupinu lidí charakteristický. Někteří byli bez vlastního rozhodnutí postaveni do 
situace, kdy stáli na hraně mezi čestným jednáním a kolaborací. To se týkalo třeba správních úředníků, hospodářských pracovníků a dalších. Nemohli volit sebevražedné a zcela marné „hrdinství“ a některé jejich činy mohly být „poválečnými partyzány“ vykládány jako kolaborace. Často však tito lidé podlehli okupantům, někdy i touze po vlastním prospěchu a národní a občanské cti se zpronevěřili. Rozsoudit, kdy šlo o nevyhnutelný ústupek tlaku okupantů v zájmu prospět národní věci a postiženým spoluobčanům a kdy o selhání a kolaboraci, je velice těžké. Neumím to určit ani u Marie Jiřiny Navarové.

Nečitelný příběh Marie Navarové – stahujte <a href="https://www.dropbox.com/s/yt1ilae2z3li75g/Nečitelný%20příběh%20Marie%20Navarové%20z%20Benešova%20-%20vydání%201.pdf?dl=1">pdf</a>, <a href="https://www.dropbox.com/s/sp2rwtqy4ll5v16/Nečitelný%20příběh%20Marie%20Navarové%20z%20Benešova%20-%20vydání%201.epub?dl=1">ePub</a> i <a href="https://www.dropbox.com/s/zm5qfgcb0ndj25n/Nečitelný%20příběh%20Marie%20Navarové%20z%20Benešova%20-%20vydání%201.mobi?dl=1">mobi</a>.