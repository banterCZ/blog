---
layout: post
title:  "Elektronické přijímačky na střední"
date:   2024-02-26
categories: [software development]
disqusId: 266
image: "/assets/2024-02-26/29312.png"
tags: [státní správa]
---
<div style="float: left; margin: 0 1em 1em 0; text-align: center;"><img src="/assets/2024-02-26/29312.png" /></div>

Jako správný Čech mám na všechno vlastní názor a nebojím se ho vyjádřit.
Alespoň jsem si nechal nepatrný odstup, aby vychladly emoce.
Předesílám, že nejsem ředitel školy ani se moje děti letos nehlásí na střední školu (ale brzy budou), takže s lehkostí můžu rozdávat hraběcí rady, jelikož by se mě odklad o rok přímo nedotkl.
Nechci lacině kritizovat, že programátoři nestihli termín, přesto k nim nějaké výhrady mám.
Agentura Cermat je mi v mnoha ohledech nesympatická, ale tomu se teď věnovat nehodlám.
Není pochyb, že to zpackal stát, ale stát jsme my, tak pojďme probrat pár detailů.

<div style="clear:both"></div>
<!--more-->

## Kde je pochvala?

Autoři si stěžují, že [jsou za blbce](https://www.lupa.cz/clanky/pracovali-jsme-i-na-stedry-den-ale-stejne-jsme-za-blbce-vyvojari-popisuji-pozadi-vzniku-systemu-prihlasek-na-stredni-skoly/).
Ve sportovní hantýrce by se řeklo, že si šli pro faul.
Hádám, že si šli pro pochvalu a chtěli poplácat po zádech.
Ale vážení, takhle tedy ne.
Pracovat hlavou třináct hodin denně je kontraproduktivní, to už [říkal Kent Beck počátkem 90. let](https://cs.wikipedia.org/wiki/Extr%C3%A9mn%C3%AD_programov%C3%A1n%C3%AD), tím bych se tedy určitě nechlubil.


## Akce Z

Pokud jste doposud žili ve sladké nevědomosti ohledně [Akce Z](https://cs.wikipedia.org/wiki/Akce_Z), tak si článek na Wikipedii prostudujte.
Prozatím si vystačíme s definicí:

> Jednalo se o výpomoc v oblastech, kde státní či obecní správa tyto úkoly nezvládla (ať už z finančních důvodů, nebo v důsledku špatného plánování).

Nejsem žádný mladík, ale Akce Z už přímo nepamatuju.
Zato žiju jejich důsledky.
Okrašlovací spolek podle mě může vysázet alej nebo pořádat vánoční jarmark, ale komunita nemá budovat obecní vodovod nebo celostátní informační systém.
Problém _samodoma_ přístupu vidím mimo jiné v tom, že se například kašle na normy.
Vyzkoušeno za vás.
Kde je zapískování a krycí fólie?
O chybějících zákresech vedení ani nemluvě.

{% twitter https://twitter.com/banterCZ/status/512276134223151104 %}

Podobné věci se mají **včas zadat, vysoutěžit, dokončit v termínu a řádné kvalitě**.
Akce Z nás nešlechtí, naopak ukazují, v jakém marastu jsme.

Doporučuji vhled komunálního politika Patricka Zandla a jeho zamyšlení nad otázkou:
[Co ty debile kurwa může být tak těžkého na tom, opravit 300 metrů silnice?](https://www.marigold.cz/2024/02/07/pro-oprava-silnice.html)


## Etika

Před lety jsem přeložil dva články od Uncle Boba [Úvod do profese](/software%20development/2016/03/07/uvod-do-profese.html) a [Programátorská přísaha](/software%20development/2016/03/02/programatorska-prisaha.html).
Ve skrze se jedná o úvahu nad chybějící etikou v IT oboru, který _de facto_ vládne světu.
Přišlo mi, že to tenkrát dost čtenářů neslo nelibě.

Člověk je zodpovědný nejen za to, co dělá, ale rovněž i za to, co naopak dělat odmítne.
Máte-li chuť se hlouběji ponořit do filozofování, sáhněte po knize [Otázka viny (Jaspers)](https://www.goodreads.com/review/show/3327488013).

Byť se osobně zapojuji do drobnějších dobrovolnických aktivit, tak se domnívám, že tady měli praštit do stolu a přijímačky nedělat.
Odvážím se tvrdit, že programátoři netrpí nouzí, a proto mají ten luxus si podobná gesta dovolit. 
Elektronická státní správa se flikuje a daný stav to jen legitimizuje.
Dokud se něco zásadně nevysype, pohrneme před sebou ve stejné duchu i ostatní projekty.
Je potřeba, aby lidé nebyli ochotní za daných podmínek pracovat.


## Rodinný byznys

Brigáda pro ředitelova syna mě nijak zásadně nedráždí.
Celkem smířlivě se k tomu staví i [Petr Koubský v Deníku N](https://denikn.cz/1351044/kauza-cermat-ukazuje-co-je-spatne-v-e-governmentu-a-jsou-to-vesmes-jine-veci-nez-ty-o-nichz-jsme-zatim-slyseli/?cst=8cf9f3e8e6bdfc02b7adae7925d82bf12529e61a3bf2a988976c3a0ca95ec16e).
Doporučuji vám celý článek, protože nabízí čtivý vhled do celé kauzy.

> Zaplatit synovi za práci pro Cermat není ani nezákonné, ani nemorální.
> Je to však neprozíravé; opatrnější člověk na místě ředitele Krejčího by mu ty peníze upřel v tušení následné publicity.
> Opatrnější člověk by se však především vůbec nepustil do celého toho dobrodružství.


## Pachuť e-governmentu

Zatímco [na ministerstvu jsou z toho v euforii](https://eduzin.cz/wp/2024/02/23/digitalni-prihlasky-na-stredni-skoly-jsou-obrovsky-uspech-rika-martina-betakova-mluvi-se-i-o-dalsich-zmenach/),
tak já si přijímačky připisuji k dalším hořkým vzpomínkám na státní projekty.

Přijímačky i elektronická občanka shodily základní registry.
To se nevědělo dřív, že se to stane?
Důsledkem bylo, že jste třeba nepodali kontrolní hlášení nebo přiznání k DPH.

Předtím si pamatuju na to, jak finančák měnil formuláře a odstavil systém na několik týdnů.
Pořád jsme nevybředli z akcí Z a ve frontě stojí zájemci, kteří heroicky zachraňují státní správu.
Jak to bylo s očkování během covidu už jsem raději vytěsnil a nechci si ani připomínat.
Možná nějakému projektu křivdím a klidně je do komentářů sypte jako příklady dobré praxe, ale přijímačky bych za vzor nevydával.
Určité naděje vkládám do [převodu vozidla přes Portál dopravy](https://www.mdcr.cz/Media/Media-a-tiskove-zpravy/Portal-dopravy-nabizi-digitalni-sluzby-uz-pres-rok), ale zatím jsem neměl šanci vyzkoušet.
Vlastně bych pochválil alespoň eRecept. 


## Závěr

Samotného mě překvapilo, jak negativně to vidím, ale nemá smysl si lhát do kapsy.
Jedině uvědomění si, v jaké situaci se nacházíme, nás může někam posunout.

Buďme právem naštvaní na politiky.
Volme podle toho.
Vztek neobracejme proti programátorům, ale chválou šetřeme.
A pojďme už konečně dělat věci pořádně.


## Související

- [Pracovali jsme i na Štědrý den, ale stejně jsme za blbce. Vývojáři popisují pozadí vzniku systému přihlášek na střední školy (Lupa)](https://www.lupa.cz/clanky/pracovali-jsme-i-na-stedry-den-ale-stejne-jsme-za-blbce-vyvojari-popisuji-pozadi-vzniku-systemu-prihlasek-na-stredni-skoly/)
- [Kauza Cermat ukazuje, co je špatně v e-governmentu (Deník N, Petr Koubský) 🔓](https://denikn.cz/1351044/kauza-cermat-ukazuje-co-je-spatne-v-e-governmentu-a-jsou-to-vesmes-jine-veci-nez-ty-o-nichz-jsme-zatim-slyseli/?cst=8cf9f3e8e6bdfc02b7adae7925d82bf12529e61a3bf2a988976c3a0ca95ec16e)
- [Elektronicky podalo přihlášky na střední 90 % uchazečů (Lupa)](https://www.lupa.cz/clanky/elektronicky-podalo-prihlasky-na-stredni-90-uchazecu-dipsy-ma-umoznit-simulovat-obsazenost-skol)
- [Digitální přihlášky na střední školy jsou obrovský úspěch (EDUzín)](https://eduzin.cz/wp/2024/02/23/digitalni-prihlasky-na-stredni-skoly-jsou-obrovsky-uspech-rika-martina-betakova-mluvi-se-i-o-dalsich-zmenach/)
- [Proč oprava silnice v Česku trvá? (Patrick Zandl)](https://www.marigold.cz/2024/02/07/pro-oprava-silnice.html)
- [Úvod do profese (Uncle Bob)](/software%20development/2016/03/07/uvod-do-profese.html)
- [Programátorská přísaha (Uncle Bob)](/software%20development/2016/03/02/programatorska-prisaha.html)
- [Žádosti o převod vlastníka vozidla nebo o vydání doplňkové registrační značky mohou nově podávat fyzické osoby přes Portál dopravy.](https://www.mdcr.cz/Media/Media-a-tiskove-zpravy/Portal-dopravy-nabizi-digitalni-sluzby-uz-pres-rok)
- [Akce Z](https://cs.wikipedia.org/wiki/Akce_Z)
