---
layout: post
title:  "Hořící keř"
date:   2013-03-31
categories: [k zamyšlení]
item: 126
---
<a href="/assets/2013-03-31/20130331-horici-ker.png"><img src="/assets/2013-03-31/20130331-horici-ker_thumb.png" align="left" style="margin: 0px 
15px 15px 
0px"></a>Viděli jste už <a href="http://www.csfd.cz/film/313105-horici-ker/">Hořící 
keř</a>, 
první hraný film o Janu Palachovi? Jedná se o třídílný barevný televizní film natočený HBO. Víc než o samotném činu sebeupálení pojednává o událostech, které poté následovaly. Při sledování na vás dolehnou morální otázky, na které by si měl každý sám odpovědět. Hlavně na tu: <i>Jak bych se zachoval já?</i> Sepsal jsem několik citací, kolem kterých se mé úvahy točí.
<!--more-->

Především v týdeníku Respekt vyšel podnětný <a href="http://respekt.ihned.cz/c1-59194770-polakum-se-libi-vase-marnivost-a-amoralnost">rozhovor s režisérkou Agnieszkou Holland</a>. Věřím, že jste se u Pelíšků dosyta nasmáli, ale režisérka říká:

> Až na Kawasakiho růži jsou všechny české filmy o normalizaci jen takové srandičky.

A možný důvod?

> Moje a trochu mladší generace si nechtěla přiznat, že normalizace byla trauma. Proto měla potřebu ji relativizovat v lehkém duchu.

Jsme však ochotní boji za svobodu obětovat danou cenu?

> Palach vyvolal veliké emotivní vzplanutí celého národa. Takovou skoro vlasteneckou exaltaci. A když opadla, lidé si najednou uvědomili, že 
jestli bojovat o svobodu znamená takovou oběť, tak oni nejsou ochotni ji položit. Když se měsíc poté upálil Jan Zajíc, nechtěl o tom už nikdo ani slyšet. Normalizace nastoupila nečekaně rychle. Lidé si uvědomili, že raději budou žít svůj malý konformní život.

Což odpovídá tomu, co napsal Nelson Mandela v knize <a href="https://plus.google.com/107399094493317618479/posts/GLRPEtnM6TU">Dlouhá cesta za svobodou</a>:

> Boj za svobodu vám postupně vezme úplně všechno. Člověk, který se ho zúčastní, je člověkem bez domova.

Jaromír Nohavica zpívá v písni <a href="http://www.nohavica.cz/cz/tvorba/texty/ja_si_to_pamatuju.htm">Já si to pamatuju</a> 

>...  
zbabělce pamatuju,  
hrdiny pamatuju,  
mlčící pamatuju,  
…

Přičemž to jsou právě mlčící, na kterých vše stojí a padá. V knize <a href="http://www.kosmas.cz/detail.asp?cislo=145601&amp;afil=1102">Zakázaná rétorika</a> je sice výrok o nacistickém režimu, ale lze ho vztáhnout i na ten komunistický:

> Dějiny nacistického režimu ukazují, že připravenost podřízených osob být spolupachateli zločinu je téměř neomezená, když jim přísný řetězec 
příkazů a striktně ohraničené oblasti úkolů dávají pocit, že jsou jen bezvýznamným kolečkem v nepřehlédnutelně velkém soukolí. Je to typický mechanismus poslušnosti, ponořit se do nějakého úkolu v úzkých technických aspektech a ztratit (vědomě nebo nevědomě) z očí přehled o obsáhlých důsledcích. Příjemci rozkazů nepřebírají takto zodpovědnost za celek nebo výsledek, protože sami sebe vidí jenom jako mezičlánek v řetězci akcí.

Nepřestává mě znepokojovat, jak se něco takového mohlo stát a jak to mohli ostatní dopustit. Jakkoliv si můžu krásně nalhávat cokoliv, tak nemám odpověď na otázku: <i>Jak bych se zachoval já?</i> Doufám, že se do podobné situace, kdy by pravda vyšla najevo, nikdy nedostanu.

Film je <a href="http://www.hbogo.cz/redirect/11950">zdarma k vidění (jako stream) na HBO GO</a>.
