---
layout: post
title:  "Slovník cizích slov"
date:   2007-02-25
categories: [společenské hry]
item: 15
---
K této hře vám postačí pouze slovník cizích slov. Nebojte se, nejde o úlet intelektuálů. Na první pohled to nevypadá, ale u této hry se můžete dobře pobavit.

Princip hry je krásně jednoduchý. Najdete ve slovníku libovolné heslo. Přečtete jeho definici. Kdo uhodne, o jaké heslo se jedná, získává bod a je další na řadě s výběrem hesla. Pokud nikdo heslo neuhodne, získáváte bod a vybíráte další heslo.

Myslíte, že je to trapné? Tak schválně zda uhodnete:

> druh pestrobarevných čokoládových bonbónů ve tvaru čoček

A ještě jedno heslo na ukázku

> 1) žák některých institucí  
> 2) (dříve) začátečník v některých pracovních oborech často neplacený  
> 3) (dříve) úřední titul úřednických čekatelů ve II. služební třídě (tj. skupině úředníků s úplným tehdejším středoškolským vzděláním); osoba
 mající tento titul; viz též adjunkt

zdroj: Lumír Klimeš, Slovník cizích slov, SPN 1985

Většinou víte, o co jde, ale vzpomenout si na cizí slovo... Mimochodem, nejdříve si přečtěte heslo sami pro sebe a posuďte, která slova byste měli případně vypustit, abyste nenapovídali moc. Přeju hodně zábavy.