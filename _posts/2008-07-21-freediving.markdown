---
layout: post
title:  "Freediving"
date:   2008-07-21
categories: [sport]
disqusId: 70
---
<a href="/assets/2008-07-21/20080721-suunto_record.JPG"><img src="/assets/2008-07-21/20080721-suunto_record_thumb.JPG" align="left" style="margin:
 0px 15px 15px 
0px"></a>
Freediving, apnea či potápění na nádech, různé názvy pro totéž. Jde o sport, při kterém se využívá pouze potenciálu lidského těla, takže žádný stlačený vzduch s sebou pod hladinu.
<!--more-->

Absolvoval jsem [kurz Dana Exnera](http://www.freediving.cz/), během kterého v nás pomocí různých cvičení probudili potápěcí reflex savců. Jde
 o zpomalení metabolismu 
vyvolaného hydrostatickým tlakem, zadržením dechu a vnímáním vody na obličeji. Skutečně to funguje! Po týdenním tréninku jsem vydržel pod 
vodou __4 minuty a 2 vteřiny__ a potopil jsem se do __27 metrů__.

Takovéhoto, i lepšího výsledku, může dosáhnout každý zdravý člověk. Podstatné je, že nezáleží ani tak na fyzické kondici, pohlaví ani věku, ale na schopnosti umět se maximálně uvolnit a odsunout signály prodloužené míchy, která vás rytmicky nutí se nadechnout, ačkoliv ještě nepotřebujete. Jde o kontrakce bránice vyvolané zvyšujícím se obsahem oxidu uhličitého v těle.

FAQ
------

Nejčastějším prvním dojmem bývá zděšení: „Vždyť po 5 minutách bez kyslíku odumírá mozek!“ Nutno rozlišovat zástavu srdečního oběhu, při kterém tato školní poučka platí, od cíleného zadržení dechu. Při tom totiž tělu zpomalíte metabolismus a na nedostatek kyslíku ho připravíte. S tím souvisí obrané mechanismy těla.

Blackout
------

Mozek je velkým konzumentem kyslíku a zároveň velmi důležitým orgánem. Při nedostatku kyslíku vypne vědomí. Není se čeho bát. Za prvé v 
potápění platí zásada: __„Nikdy se nepotápěj sám!“__, tudíž buddy (parťák) během několika vteřin zasáhne (bez následků vydržíte v tomto úsporném
 režimu řádově minuty): sundá postiženému masku a foukne mu na obličej, následně se potápěč okamžitě probere. Za druhé k těmto stavům 
 nedochází v hloubkách, ale na hladině nebo ve velmi malých hloubkách. Za třetí, při blackoutu se nikdy nenapijete vody, protože potápěcí 
 reflex drží uzavřenou hrtanovou příklopku (_epiglotis_).

Na následujícím videu vidíte, jak blackout vypadá. Povšimněte si, že buddy neumí dávat první pomoc, teprve až když mu to všichni poradí, tak mu foukne do obličeje. Vypadá to strašlivě, ale všichni si blackout pochvalují jako příjemný zážitek.

<iframe width="560" height="315" src="https://www.youtube.com/embed/C6JrJ1CWV5Q" frameborder="0" allowfullscreen></iframe>

Samba
------

Je stav, kdy mozek neví, zda už vypnout vědomí či ne. Projevuje se nervosvalovými křečemi (odpojení kosterního svalstva), vypadající jako tanec, odtud název samba.

Vyrovnávání tlaku
------

Stejně jako při přístrojovém potápění je nutné během ponoru vyrovnávat tlak v zejména v Eustachově trubici (známý tlak na ušní bubínky projevující se třeba i v letadle či ve výtahu). Vše je ovšem při freedivingu ztíženo tím, že se jednak potápíte hlavou dolů, jednak se vám snižuje objem vzduchu v plicích (ve 30 metrech na pouhou čtvrtinu). Osobní rekordy frekventantů kurzu se nezastavují na tom, že by neuplavali větší vzdálenost, ale už se nepoperou s tlakem.

Přínos kurzu
------

Nevím o sportu, kde byste udělali za týden takovýto pokrok. V mém případě jde o zdvojnásobení času, po který jsem schopný zadržet dech a ztrojnásobení dosažené hloubky. Ovšem na 3 až 5 minuty bez dechu se můžete dostat, i když jste potápění na nádech nikdy nezkoušeli. Důležitá však nejsou čísla, ale pocity. Vyzkoušíte si, jaký je potenciál vašeho těla. Celkově se zklidníte, protože zjistíte, kde máte své hranice. Pak se v klidu potopíte do deseti metrů, kde si přes minutu budete vychutnávat podmořský život a mozek vás nebude stresovat tím, že se musíte vynořit a nadechnout. Stanete se pány situace. Je to naprosto fascinující zážitek, doporučuji vyzkoušet. Někdy pojedu zase, ale rozhodně ne do Chorvatska (ovšem to vydá na samostatný příspěvek), ale do Egypta.

Osobní pokrok během kurzu
------

![](/assets/2008-07-21/20080721-constant_weight.png)

![](/assets/2008-07-21/20080721-static_apnea.png)

Související
------
* [Nový světový rekord v potápění na nádech](/item/69)