---
layout: post
title:  "Proč programátoři odcházejí"
date:   2013-06-20
categories: [software development]
item: 134
---
<div style="float: left; margin: 0 1em 1em 0; text-align: center;"><a href="hhttps://www.flickr.com/photos/bantercz/16529750302/in/album-72157627070334676/"><img src="https://c2.staticflickr.com/8/7328/16529750302_1b54361f9e_m.jpg" /></a></div>Měním zaměstnání. Jsem tedy často dotazován: „Proč?”. Rozhodl jsem se především proto, že jsem chtěl alespoň částečně <a href="/item/132">pracovat z domova</a>. Nicméně důvody k odchodu z firmy lze zobecnit na několik málo příčin.

V článku <a href="http://www.daedtech.com/how-to-keep-your-best-programmers">How To Keep Your Best Programmers</a>, který rozhodně stojí celý   za přečtení, Erik Dietrich tyto příčiny vyjmenovává. Mimoto rozvádí teorii bodu zlomu, nudy jako vyčerpatelného přídělu a efekt Mrtvého moře. Navíc nabízí řešení, jak si nejlepší programátory udržet.
<!--more-->

Co se týče důvodů k odchodu z firmy, na mysl vám nejspíš přijde neodpovídající platové ohodnocení a nepříznivé pracovní podmínky (třeba nedodržování <a href="/item/109">listiny základních programátorských práv</a>).

K těmto dvěma základním Erik Dietrich přidává další:

* Frustrace z popření <a href="http://cs.wikipedia.org/wiki/Meritokracie">meritokracie</a>.
* Vzájemný <a href="http://cs.wikipedia.org/wiki/Z%C3%A1kon_klesaj%C3%ADc%C3%ADch_v%C3%BDnos%C5%AF">klesající mezní užitek</a> mezi programátorem a firmou.
* Prostě nuda.
* Přesvědčení, že současný projekt je marný či předurčený k selhání, doprovázeno firemní bezmocí tomu zabránit.
* Chybějící mentor nebo kdokoliv jiný, od koho by bylo možné se učit.
* Povýšení je spíš otázkou času než zásluh.
* Není jasný kariérní postup.
* Strach z uvěznění v na trhu neuplatnitelné technologii.
* Byrokracie umlčí jakýkoliv pozitivní vliv.
* Nedostatek tvůrčí svobody a přílišná kontrola (známé jako mikromanagement).
* Základní filozofické rozdíly s většinou spolupracovníků.

Z jakého důvodu uvažujete o případně změně / proč jste naposledy odešli vy?