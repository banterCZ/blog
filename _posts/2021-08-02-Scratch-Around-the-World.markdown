---
layout: post
title:  "Konference Scratch Around the World"
date:   2021-08-02
categories: [software development]
tags: [konference, kroužek programování, Scratch]
disqusId: 240
image: "/assets/2021-08-02/scratchblocks.png"
---

<div style="float: left; margin: 0 1em 1em 0; text-align: center;"><a href="http://scratchblocks.github.io/#?lang=cs&script=opakuj%20(10)%20kr%C3%A1t%20%0A%20%20%C5%99ekni%20%5BAhoj%20sv%C4%9Bte%5D%0Aend"><img src="/assets/2021-08-02/scratchblocks.png" /></a></div>

Zápisek z další [konference](https://blog.zvestov.cz/tag/konference/), tentokrát [Scratch Around the World](https://scratch.mit.edu/conference/2021), která proběhla 22. července 2021. Vysílalo se online.

Kamarád připomíná jejich rodinné moudro: „Nemůžeš-li pochválit, tak alespoň mlč.“ Jenže já konferenci několikrát doporučoval, takže se cítím vaším dlužníkem, abych se omluvil a přinesl alespoň nějakou zprávu. V kroužku programování jsem se zatím k jazyku [Scratch](https://scratch.mit.edu/) nedostal. Sliboval jsem si hromadu praktických tipů, ale nakonec to pro mě skončilo velkým zklamáním.

<div style="clear:both"></div>
<!--more-->

{% twitter https://twitter.com/programohrajeme/status/1398676891628982272 %}

## Program

Ve většině bloků proti sobě běželo několik paralelní přednášek, takže přináším značně zúžený pohled na celkový program.

### Keynote

Úvodní slovo měl Mitchel Resnick, spoluautor Scratche a autor knihy [Lifelong Kindergarten](https://www.goodreads.com/book/show/34889378-lifelong-kindergarten), kde píše o konceptu _4P: Projects, Passion, Peers, and Play_ (projekty, vášeň, parťáci a hra), který tady opakuje.

### Face Sensing

Využití rozpoznání části obličeje [Face Sensing](https://lab.scratch.mit.edu/face/) se mi líbilo. Je to experimentální funkčnost a má různá hardwarová a softwarová omezení. Na MacBook Pro mi to pochopitelně chodilo.

### micro:bit

Rovněž mě zaujalo [propojení Scratch a micro:bit](https://scratch.mit.edu/microbit). Hardware už jsme na kroužku použili, tak jsem uvítal další možnosti. Zatím lze použít jen jeden micro:bit pro jeden Scratch projekt. Škoda, už jsem si v hlavě rýsoval multiplayer se dvěma ovladači. Zatím si vystačím se [Scratch cards (návody) pro micro:bit](https://microbit.org/get-started/user-guide/scratch/).

### Get Unstuck with a New Scratch Curriculum

Tuhle přednášku jsem neviděl a nevím, zda najdu odvahu pustit si záznam, ale každopádně jsem si uložil odkaz na osnovy [Get Unstuck](https://gettingunstuck.gse.harvard.edu/), které slibují výuku počítačových konceptů ve Scratchi.

## Závěr

Jo, asi jsem studený čumák, ale bylo to na mě moc „americké“, příliš mnoho _inspiring_, _exiting_ a _amazing_. Kladou velký důraz na komunitu a poplácají se po zádech, jak jim to klape. Dobrý, pozitivní duch je potřeba, ale čekal jsem spíš víc praktických tipů. Nesnese srovnání s [konferencí učIT jinak](https://blog.zvestov.cz/software%20development/2018/05/15/konference-ucit-jinak), která byla v tomto ohledu našlapaná. Těžko si můžu stěžovat, akce byla zdarma, platil jsem jen svým časem, ale nepřijde mi to jako dobře investovaný podvečer. Hodinové bloky bývalo šlo zdrcnout do pěti minut (patnácti, ať nežeru). Možná jsem si z paralelních přednášek jen špatně vybral. Jako lektora mě to bohužel moc do světa Scratch nevtáhlo. Snad i přesto začnu a ponořím se do toho nějak sám.

## Související

- [Jak jsem začal s kroužkem programování](https://blog.zvestov.cz/software%20development/2018/10/29/jak-jsem-zacal-s-krouzkem-programovani.html)
- [Konference učIT jinak](https://blog.zvestov.cz/software%20development/2018/05/15/konference-ucit-jinak)
- [Hudba s Microbitem](https://blog.zvestov.cz/software%20development/2020/03/24/hudba-s-microbitem.html)