---
layout: post
title:  "Restaurace Da Emanuel"
date:   2010-12-26
categories: [jídlo a pití]
item: 92
---
Nemůžu souhlasit s konkrétním [hodnocením restaurace Da Emanuel na Scuku](http://www.scuk.cz/d/da-emanuel/#recenze-59), které popisuje výkony 
jako nadprůměrné. Osobně nemám důvod se tam 
vracet, necítil jsem se pohodlně a poměr výkon/cena se mi zdá nevyvážený.
<!--more-->

Do [restaurace Da Emanuel](http://www.daemanuel.cz/) jsme dostali poukázku, podniky této cenové kategorie běžně nenavštěvuji. Přestože jsme se
 dobře najedli, necítili 
jsme se tu úplně pohodlně a to i kvůli okolní společnosti. Jsou drahé restaurace s nóbl hosty (v dobrém slova smyslu), zde jsem ovšem měl pocit, že jsem se ocitl především mezi zbohatlíky.

Při vstupu na mě obsluha nereagovala, musel jsem se jim v podstatě vnutit, že máme rezervaci. Číšník naopak ochotně poradil s výběrem steaku, který byl podle objednávky propečený medium well done rovnoměrně v celém kuse masa. Neviděl jsem láhev od rozlévaného vína (Primitivo).
Italský podnik a káva trapas! Pěna v cappuccinu byla spíš do koupele. Objednávka espressa probíhala zhruba následovně: 
> A: Presso prosím!   
B: Malé nebo velké?  
A: Prostě presso.  
B: Ale já nevím, jestli chcete velké nebo malé! 

Všude cedulky _reserve_, hosty bez rezervace neusadili, ale za celý náš pobyt byla obsazenost tak poloviční. Úsměvy šetří pro štamgasty. Taky 
mi přijde nedůstojné hosta, když číšníci v pracovní místnosti (předkuchyň, nebo jak to nazvat) sledují v televizi Ligu mistrů. Podnik je celý kuřácký. Vzduchotechnika se snaží, ale na tak malé prostoru stejně něco ucítíte.

Celkové hodnocení
------

prostředí: 2/5 (slabé)  
personál: 2/5 (slabé)  
kvalita: 3/5 (ok)

[Scuk hodnocení restaurace Da Emanuel](http://www.scuk.cz/d/da-emanuel)