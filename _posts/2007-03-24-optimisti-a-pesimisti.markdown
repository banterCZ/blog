---
layout: post
title:  "Optimisti a pesimisti"
date:   2007-03-24
categories: [společenské hry]
disqusId: 17
---
Hra, ke které nepotřebujete žádné pomůcky jen uši a jazyk. Hra procvičuje schopnost argumentace a umění objevit silné a slabé stránky věci. Návíc léčí chorobné pesimisty či optimisty :-) Přece jen zapřísáhlý morous těžko něco vidí pozitivně.
<!--more-->

O co jde? Hráči se rozdělí do dvou skupin. Jedni představují pesimisty, druzí naopak optimisty. Nadhodí se téma a začne argumentace, co je na tom či onom tak úžasného či špatného. Družstva se vzájemně střídají. Pořadí střídání "řečníků" v rámci družstva by mělo být přesně dané, aby vše neodehrál jen jeden mluvka. Komu dojdou argumenty, prohrál.

Triviální příklad na téma: _ležení u vody_

>A: Člověk se může opalovat.  
>B: Ale slunce způsobuje rakovinu kůže.  
>A: Však nebudu na sluníčku celou dobu, půjdu si taky zaplavat. Je báječné po opalování se osvěžit  
>B: Nehledě na to, že u vody štípou komáři  
>...  
>Ehm, už nevím - prohrál jsem

Tím, že se nejdřív zvolí družstva a teprve poté téma, vede například k tomu, že někdo je danému tématu nakloněn, ale zrovna musí hrát pesimistu a naopak. Posuďte sami, mě osobně to přijde obohacující. Můžete hrát variantu, kdy nejprve určíte téma, na základě kterého se rozdělíte do skupin.