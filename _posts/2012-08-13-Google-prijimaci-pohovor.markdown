---
layout: post
title:  "Google – přijímací pohovor"
date:   2012-08-13
categories: [software development]
item: 106
---
Ozvali se mi na lovci hlav z Google. Docela překvapení, měl jsem totiž za to, že nabírají jen doktory z MIT a podobné šarže. Napsali přes 
[LinkedIn](http://www.linkedin.com/in/lubosracansky), zda mi můžou představit pozice v Googlu. Řekl jsem si, proč ne, přestože jsem četl strip
 [Odvrácená strana G](http://www.bugemos.com/?q=node/122). Následoval krátký 
pokec po telefonu. V České republice žádný jejich vývojářský tým není, museli byste vycestovat po EMEA regionu (Paříž, Mnichov, Zurich, Haifa...). Po měsíční pauze další krátký telefonát s někým z HR. Mimo jiné se ptali, zda znám někoho, kdo u nich pracuje. Opět měsíc pauza (je to s nimi očividně na dlouhé lokte) až se konečně dostalo na část s technickými otázkami, které vás asi zajímají nejvíc.
<!--more-->
V rámci přípravy jsem dostal za úkol projít si úlohy z [Projektu Euler](http://projecteuler.net/). Samotná technická část pohovoru probíhala 
rovněž po telefonu, 
pochopitelně v angličtině. Celé to trvalo asi hodinu. V úvodních dvaceti minutách jsem vysvětloval datové struktury, konkrétně hash mapy a binární stromy, prostě akademická klasika.

V následující půlhodince jsem programoval na papír, respektive do google docs, v programovacím jazyce, který jsem si předem vybral. Java očividně nebyla nejlepší volbou. Zadání bylo totiž následující: Je dána černobílá 2D obrazovka, každý pixel je reprezentován jedním bitem. Ovšem všechny pixely jsou obsaženy v jednorozměrném poli bajtů. Šíře obrazovky nicméně nemusí vycházet na celé bajty. Úkolem je nakreslit horizontální čáru, přičemž na vstupu dostanete počáteční i koncové [x,y] souřadnice. Jako bonus jsem měl vyjmenovat, jaké bych napsal testy.

V závěrečných deseti minutách jsem měl prostor klást zvídavé otázky já.

A co vy, chtěli byste pracovat v Googlu? Nebo už tam dokonce pracujete?

{% twitter https://twitter.com/mxcl/status/608682016205344768 %}

Související
------
* [Google's nit-picky interview process is a huge turnoff for some experienced coders](http://www.businessinsider.com/why-an-older-google-contract-programmer-left-google-2016-10)
