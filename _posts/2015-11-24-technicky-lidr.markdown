---
layout: post
title:  "Technický lídr"
date:   2015-11-24
categories: [software development]
item: 169
---
<div style="float: left; margin: 0 1em 1em 0; text-align: center;"><a href="http://www.commitstrip.com/en/2015/03/26/are-you-still-a-coder/"><img src="http://www.commitstrip.com/wp-content/uploads/2015/03/Strip-depuis-combien-de-temps-650-finalenglsih1.jpg" style="width: auto; height: auto;max-width: 400px;" /></a><br/><a href="http://www.commitstrip.com/en/2015/03/26/are-you-still-a-coder/">CommitStrip.com</a></div>Jak <a href="http://www.nohavica.cz/cz/tvorba/archiv/triatricet/triatricet.htm">zpívá Jarek Nohavica</a>: „Přicházím už do let / Pána Krista / začínaj mě bolet / různá místa...“ Přečetl jsem do svých třiceti Bibli, jak kladl svým studentům na srdce Milan Kundera. Zplodil syna, postavil dům a zasadil strom. Už jsem trochu bilancoval v jednom z minulých příspěvků <a href="/item/151">Štěstí nebo osobní zásluhy</a>. Tentokrát bych se chtěl zamyslet nad tím, co pro mě znamená pojem <em>technical leader</em> a jak bych mohl naložit s následujícími deseti lety. Je snadné psát na blogu <a href="/item/168"> jak by měla vypadat ideální softwarová firma</a>, člověk by však pro to měl být schopný něco udělat.

<div style="clear: both"></div>
<!--more-->

Expozice
------

Přiznávám, že jsem měl dost <a href="/item/151">štěstí</a>. Na samém začátku byl i jeden dětský tábor, kde jsem potkal své nejlepší přátele. Později jsem začal jezdit jako oddílový vedoucí a získal jsem tak cenné zkušenosti, které jsem zúročil v práci. Byl to skvělý trénink organizačních schopností. Tuto roli může splnit skaut, církev nebo sbor dobrovolných hasičů, prostě jakýkoliv spolek, kde se otrkáte.

Nikdy jsem neměl jsem americký sen stát se ředitelem zeměkoule. Přicházelo to vždycky tak nějak samo. Nedokázal jsem mlčet, ale kromě remcání jsem i leccos udělal a najednou máte něco na starosti. Do určité míry mi to vyhovovalo, protože jsem měl šanci věci ovlivnit. Ovšem od jistého okamžiku to znamená méně programování. Nemálo jsem se bál (a bojím) <a href="https://cs.wikipedia.org/wiki/Peter%C5%AFv_princip">Peterova principu</a>: „Zaměstnanci mají tendenci postupovat v kariéře na úroveň jejich nekompetentnosti.“ Rovněž jsem si říkal: „Jsi ještě příliš mladý, na to je času dost.“ Takže jsem z velké části pokaždé vycouval. Možná, že je to jen trapná výmluva a hlavním důvodem může být to, o čem píše <a href="http://scottberkun.com/essays/42-why-you-must-lead-or-follow/">Scott Berkun v článku Why you must lead or follow</a>
<blockquote>Lidé se bojí přijmout roli lídra, protože to vyžaduje viditelnost a zranitelnost.</blockquote>Chápu, že v jiných oborech se lidi cpou nahoru, ale kdo by chtěl opouštět programování? Vždyť je tvůrčí, zábavné a velmi dobře placené. Přitom je to, přiznejme si, pohodlný život s minimální zodpovědností. I když se tak jmenuje moje současná formální role, nepovažuji se za lídra. Myslím si, že mám nějakou výchozí pozici a záleží, jak s ní naložím.

{% twitter https://twitter.com/jiriknesl/status/601254163557801984 %}
Dovolím si politickou paralelu. Německo si nese břímě druhé světové války, bránilo se vojenského angažmá a vůdcovské pozice. Navzdory tomu je teď nechtěným lídrem Evropy. Rozuměj, oni se nikam necpali, naopak my můžeme být rádi, že někdo povstal a začal jednat. Ano, třebaže chybují, připomínám slova Scotta Berkuna o tom, že lídr je viditelný a zranitelný. V magazínu <a href="http://reportermagazin.cz/nadmocnost-nemecko/">reportermagazin.cz</a> citovali berlínského politologa Josefa Janninga z think tanku ECFR.

<blockquote>Kancléřka čekala vždycky tak dlouho, jak to jen šlo. Jenže když je něco potřeba udělat, udělat se to prostě musí.</blockquote>

Lídr
------

<div style="float: right; margin: 0 0 1em 1em; text-align: center;"><a href="https://en.wikipedia.org/wiki/File:Nelson_Mandela-2008_(edit).jpg"><img src="https://upload.wikimedia.org/wikipedia/commons/thumb/1/14/Nelson_Mandela-2008_%28edit%29.jpg/200px-Nelson_Mandela-2008_%28edit%29.jpg" /></a><br/><a href="http://www.sagoodnews.co.za/">South Africa The Good News</a> (<a href="https://creativecommons.org/licenses/by/2.0/">CC BY 2.0</a>)</div>Každý z nás má jistě své vzory lídrů. Za všechny jmenujme třeba Nelsona Mandelu. Jestli jste nečetli knihu <a href="https://www.goodreads.com/book/show/23343235-dlouh-cesta-za-svobodou?ac=1&from_search=1">Dlouhá cesta za svobodou</a>, tak se podívejte alespoň na film <a href="http://www.csfd.cz/film/234490-invictus-neporazeny/prehled/">Invictus</a>. Jeho následující dva citáty vyjadřují vnitřní rozpor lídra. Vedení se ujme někdo, kdo má drajv, odvahu něco udělat. Ovšem jakmile se role chopíte, měli byste se do určité míry upozadit.

<blockquote>Pokaždé si vzpomenu na regentovo pravidlo: vůdce, říkával, je jako pastýř. Zatímco nejhbitější kusy pospíchají dopředu a další jdou za nimi, on sám se drží za stádem. Žádný z členů stáda přitom neví, že je celou dobu někdo zezadu řídí.</blockquote><blockquote>Jsou chvíle, kdy musí vůdce předběhnout stádo, a s pevnou vírou, že vede své lidi správnou cestou, vyrazit novým směrem.</blockquote>

Jak se stát technickým lídrem
------

{% twitter https://twitter.com/jbrains/status/616228270841962496 %}

Gerald M. Weinberg mi v knize <a href="https://www.goodreads.com/review/show/1213215136">Becoming a Technical Leader</a> nedal odpovědi, ale položil mi dobré otázky a pomohl mi formulovat, co jsem jenom tušil. Ke knize se musím ještě jednou vrátit, zatím jsem ji asi dostatečně nedocenil

<blockquote>Jednou z nejtěžších voleb technické hvězdy, ze které se stává lídr, je ztráta kontaktu s nejnovější technologií.</blockquote>

<blockquote>Pokud se váš celý tým skládá z programátorských začátečníků, vaše zkušenost vám zajistí moc, ale pokud je expertem i jiný člen týmu, budou přisuzovat vaší technické zkušenosti menší význam. V tom případě upřou větší pozornost vašim organizačním schopnostem jako sehnat extra hardware, prodloužit termín dodání nebo zajistit zajímavější projekt.</blockquote>

K nastudování doporučuji článek na blogu ThoughtWorks <a href="http://www.thoughtworks.com/insights/blog/5-tips-being-effective-tech-lead">5 Tips for Beeing an Effective Tech Lead</a>

* Naučte se delegovat
* Najděte si čas na kód
* Vizualizujte svou architekturu
* Věnujte čas 1:1 schůzkám s členy vašeho týmu
* Naučte se mluvit jazykem byznysu

Pozastavil bych se zejména nad druhým bodem.

> Role se nazývá „Tech Lead“ z určitého důvodu a je nutné, abyste si našli nějaký čas, který strávíte nad kódem. Být zatažen do kódu vám pomůže
 vybudovat si respekt v týmu, ale rovněž vám pomůže udržet si vaše znalosti aktuální, vědět o problémech i omezeních.
> Nebudete-li trávit čas s kódem, riskujete <em>anti-pattern</em> „Architekt slonovinové věže“, dělat technická rozhodnutí bez porozumění 
jejich reálných dopadů na implementaci a údržbu. Tento <em>anti-pattern</em> má četné vedlejší účinky včetně ztrátu důvěry vývojářů, nárůst času vývoje nových <em>featur</em> i nárůst neúmyslné komplexity vašeho software.
> 
> Existuje mnoho způsobů jak si <em>Tech Lead</em> může najít čas na kód, ale je nezbytné, aby to byla vaše priorita. To často vede k těžkým 
rozhodnutím, jak strávíte svůj čas. Delegování vám zvýší dostupný čas. Znám některé <em>Tech Leady</em>, kteří si blokují čas ve svém kalendáři, aby si během týdne vždy zajistili čas na psaní nebo review kódu. Znám jiné Tech Leady, kteří procházím <em>commit</em> logy a poskytují zpětnou vazbu vývojářům (takové volné párové programování).

Vojáci a lékaři
------

Tendence udělat z vedoucích pracovníků úředníky je i v jiných oborech. Proto si Tomáš Šebek pochvaloval pracovní náplň na <a href="https://www.goodreads.com/book/show/27216205-mise-afgh-nist-n">misi Lékařů bez hranic v Afghánistánu</a>
<blockquote>Bejt primářem tady a doma je rozdíl. S tím druhým nemám osobní zkušenost. Ale nechtěl bych to ani za nic, nakolik tu agendu chápu. Minimálně polovina práce západního primáře spočívá v nutným crcání se s papírama, manažerských povinnostech a dalších potřebných kravinách, který jsou holt tak nastavený. A ne že by to ti primáři sami chtěli. Tady je to jiný. Tady jde o medicínu. Jedinej denní papír je operační protokol. A jedinej důležitej je konečnej report z mise.</blockquote>
Na druhou asi záleží, jak si to každý zařídí. Profesor Jan Pirk, přednosta Kardiocentra a Kliniky kardiovaskulární chirurgie IKEMu, kterému je už přes šedesát, stále operuje a to až 250 krát za rok. Tak tenhle přístup se mi líbí. Ostatně zkuste v jeho citátu vyměnit slovo <em>chirurg</em> za <em>programátor</em> a slovo <em>operování</em> za <em>programování</em>.
<blockquote>Prostě každý chirurg, a zvlášť mladý, by operoval ve dne v noci. Pořád se mu zdá, že operuje málo.</blockquote>
<div style="float: right; margin: 0 0 1em 1em; text-align: center;"><a href="https://www.flickr.com/photos/dvids/6277447840"><img src="https://c1.staticflickr.com/7/6054/6277447840_52f182416a_n.jpg" /></a><br/><a href="https://www.flickr.com/photos/dvids/">DVIDSHUB</a> (<a href="https://creativecommons.org/licenses/by/2.0/">CC BY 2.0</a>)</div>Když je řeč o lídrech, musím připomenout <a href="/item/115">inspiraci armádou</a>. V americké armádě se používá jako základní jednotka <a href="https://cs.wikipedia.org/wiki/Fireteam">střelecký tým</a>, kterému velí jeden z jeho čtyř členů. Tři střelecké týmy pak tvoří <a href="https://cs.wikipedia.org/wiki/Dru%C5%BEstvo_(vojenstv%C3%AD)">družstvo</a>, to jest 12 lidí, kterému opět velí jeden člen družstva. Oceňuji na tom především dva aspekty. Předně lídr má na starosti jen tři věci (tři členy týmu, tři střelecké týmy...), takže se tomu může plně věnovat. Ale hlavně je namočený v akci, nepapíruje v zázemí. Navíc mi přijde, přestože viděno z venku, že lídry systematicky vychovávají a dávají jim vzor.

V neposlední řadě bych doporučil Dagiho článek <a href="http://www.dagblog.cz/2013/03/co-ma-spolecneho-vojak-blatoslap-s.html">Co má společného voják blátošlap s vývojářem lopatou</a>. Popisuje v něm mimo jiné klíčový okamžik vylodění v Normandii, kde svou roli sehrál generál Norman Cota.<blockquote>Je to skoro neuvěřitelné, že v soukolí události, do kterých je zapojeno několik desítek tisíc lidí, hraje roli a je zrnkem na misce vah jeden člověk a jeho iniciativa.</blockquote>

Závěr
------

Nevychází mi z toho podrobný plán, ale je pro mě důležité, že jsem se zamyslel. Chtěl bych mít vliv na technická rozhodnutí, tudíž pro to musím něco udělat, ale nechci se nechat zavalit administrativou a vzdát se programování. A jak to máte vy?

Související
------

* <a href="http://www.dagblog.cz/2015/01/mytus-nekodujiciho-architekta_26.html">Roman Dagi Pichlík - Mýtus nekódující ho architekta</a>
* <a href="http://www.dagblog.cz/2013/03/co-ma-spolecneho-vojak-blatoslap-s.html">Roman Dagi Pichlík - Co má společného voják blátošlap s vývojářem lopatou</a>
* <a href="http://joemckeever.com/wp/leadership-principle-no-2-followup/">Leadership Principle No. 2–Followup.</a>
* <a href="http://www.toddnielsen.com/leadership-challenges/got-leadership-challenges-add-starvation-dismal-odds-of-success-the-possibility-of-death/">Got Leadership Challenges…Add Starvation, Dismal Odds of Success, & The Possibility of Death!</a>
* <a href="http://www.thoughtworks.com/insights/blog/5-tips-being-effective-tech-lead">5 Tips for Beeing an Effective Tech Lead</a>
* <a href="http://scottberkun.com/essays/42-why-you-must-lead-or-follow/">Scott Berkun - Why you must lead or follow</a>
* <a href="/item/117">Proč mít na projektu junior programátory</a>
* <a href="/item/115">Co se firmy můžou přiučit od armády</a>