---
layout: post
title:  "Babičina medicína na bolest v krku"
date:   2007-02-14
categories: [obecné]
item: 14
---

S každou maličkostí nemá smysl chodit k doktorovi, natož po něm kvůli každému nachlazení požadovat antibiotika. Mnozí lidé mají pocit, že když jim lékař nepředepíše žádné léky, že je vlastně neléčí. Samostatnou kapitolou jsou lidé s hmotností 150kg, kteří berou prášky na vysoký tlak, ale ne a ne zhubout. Nechci po vás, abyste hubli, ale přináším vám postup na léčení bolesti krku.

Nikoho nepřekvapí čaj s citrónem.

Pokud tělesná teplota výrazně nepřesahuje 38°C, tak si neberu žádná antipyretika (léky na snížení teploty). Tělo samo ví, proč zvyšuje svou teplotu.

**Priesnitzův obklad** - trojitý zábal krku. Studený vlhký obklad, přes něj igelit a navrch suchý šátek.

A teď to nejpodstatnější. Babička nás léčila medem a cibulí. Nakrájíme cibuli a smícháme ji s medem (poměr dle chuti, pro začátek zkuste objem 1:1, medu spíš méně). Necháme odležet, než cibule pustí šťávu (cca půl hodiny). Poté štávu (ne cibuli) konzumujeme.

Bez ověření a záruk, naprosto subjektivní dojem: Je to levnější, chutnější a účinější varianta cucavých bonbónů z lékarny. Med působí jako 
**antiseptikum** (ničí bakterie) a cibule jako **analgetikum** (tlumí bolest).

Medově cibulovou dobrůtku doporučuji i zdravým, je to pochoutka.