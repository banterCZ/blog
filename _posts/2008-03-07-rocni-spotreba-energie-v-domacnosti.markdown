---
layout: post
title:  "Roční spotřeba energie v domácnosti"
date:   2008-03-07
categories: [bydlení]
disqusId: 57
tags: [spotřeba]
---
Neustále je nám opakováno, jak jsou energie drahé, jak ušetřit, že zdroje dojdou... Jsou nám nabízeny úsporné alternativy vytápění a ohřevu vody (např. solární panely), ale člověk obvykle stejně prostě zaplatí SIPO a o nic víc se nestará. O víkendu jsme se navštívili výstavu dřevostaveb, kde se o úsporách energie dost mluvilo, tak mě napadlo, podívat se na spotřebu naší dvoučlenné domácnosti.
<!--more-->

Elektřina
------

Elektřinu využíváme přirozeně k osvětlení, ovšem máme nainstalované úsporné žárovky. Něco spotřebuje lednička třídy A+. Ovšem největší žrout 
je elektrický bojler na ohřev vody během NT (nízký tarif neboli „noční proud“). Celková roční spotřeba __1915 kWh__ (VT: 618 kWh, NT: 1297 kWh).

Plyn
------

Plyn používáme na vaření a pečení, což je podle mě zanedbatelné, protože nejvíc spotřebujeme na vytápění. Celkem 293 m<sup>3</sup> což odpovídá zhruba __3098 kWh__, vztaženo na plochu bytu 84 kWh/m<sup>2</sup>.rok

Dle knihy [Moderní dřevostavby](http://www.knihi.cz/kniha.php?kniha_id=5439-moderni-drevostavby) to odpovídá současným normám novostaveb (nemluvím o energeticky úsporných domech). Byt ve staré zástavbě by měl
 spotřebovávat mnohem více energie na vytápění, 150 až 300 kWh/m<sup>2</sup>.rok Výraznou úsporu oproti očekávaným číslům připisuji mírné topné sezóně a tomu, že po většinu týdne udržujeme teplotu cca 18˚C. Pokojovou teplotu cca 21˚C udržujeme až po návratu z práce a o víkendech, trávíme-li je v bytě.

Voda
------

Spotřeba vody mi vychází __76 m<sup>3</sup>__, tj. 104 litrů na člověka a den.

Celková spotřeba energie za rok cca __5000 kWh__. A jak jste na to se spotřebou vy?