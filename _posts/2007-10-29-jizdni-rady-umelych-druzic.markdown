---
layout: post
title:  "Nebesa nad námi – jízdní řády umělých družic"
date:   2007-10-29
categories: [uvízlo v síti]
item: 45
---
Na noční obloze můžeme vidět Měsíc, hvězdy, letadla, družice, planety, meteory, komety... (setříděné zhruba podle četnosti výskytu). Nepočítám-li Lunu a pouliční lampy, jsou družice nejjasnějšími objekty (dobře, Venuše je taky dost jasná) na noční obloze. Rozeznat letadla od umělých družic je snadné (neblikají, rozjasní se z ničeho nic a za chvíli opět zmizí), navíc mají satelity „jízdní řád“. Bývala to moje oblíbená kratochvíle a machrovinka: „Podívej, támhle se za minutu objeví družice“ 
<!--more-->

Prostě na nás hází družice svými solárními panely a to dost jasná prasátka, až __-8 mag__ (čím menší, tím lepší) oproti tomu hvězda Vega má 
_pouhých_ 0,03 mag (pozor, [magnituda](http://cs.wikipedia.org/wiki/Magnituda) není lineární ale [logaritmická stupnice](http://cs.wikipedia
.org/wiki/Logaritmick%C3%A1_stupnice))
Doporučuji stránky [http://www.heavens-above.com](http://www.heavens-above.com) (vhodná elementární znalost angličtiny) konkrétně vyhledávání 
[pozorovacích lokalit v České republice](http://www.heavens-above.com/selecttown.asp?CountryID=EZ).

Nejvděčnějšími objekty jsou družice satelitního telefonu [Iridium](http://en.wikipedia.org/wiki/Iridium_(satellite)), je jich na oběžné dráze 
66 (původně plánované 77, proto Iridium, jakožto 
pořadí prvku v chemické tabulce). Nicméně lze sledovat také [ISS](http://cs.wikipedia.org/wiki/ISS), raketoplány...

Měli byste najít tabulku podobnou této. Sloupec _Intensity (Mag)_ informuje o tom, jak bude záblesk (iridium flare) jasný. Stačí si jen seřídit
 hodinky, vytáhnou buzolu kvůli azimutu a úhlovou výšku _Alt_ odhadnout.

|-----------+---------------+-------------------+-------+-----------+-----------------------------------+-----------|
|Date       |	Local Time  |Intensity (Mag)	|Alt    |Azimuth    |Distance to flare centre (Mag.)    |Satellite  |
|-----------|---------------|-------------------|-------------------|-----------------------------------|-----------|
|30 Oct     |18:38:40	    |-1	                |40°    |21° (NNE)  |30.7 km (E)                        |Iridium 95 |
|-----------+---------------+-------------------+-------+-----------+-----------------------------------+-----------|
{:.mbtablestyle}

Přeji hodně úspěchů při pozorování a ať vám z machrování nevyrostou křídla ;-)