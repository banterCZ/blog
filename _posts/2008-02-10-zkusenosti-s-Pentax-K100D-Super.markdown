---
layout: post
title:  "Zkušenosti s Pentax K100D Super"
date:   2008-02-10
categories: [fotografování]
disqusId: 56
---
Své [první dojmy s Pentax K100D Super](/item/48) bych chtěl doplnit o další zkušenosti. Ačkoliv bych měl na fotoaparát několik požadavků, jsem s __Pentax 
K100D Super__ spokojený. Uvědomuji si, že poměr výkon/cena je odpovídající. Pokud bych trval na následujících vylepšení, musel bych sáhnou po 
vyšší třídě za vyšší cenu, což jsem nechtěl.
<!--more-->

Výhody
------

Kromě všech [výhod vyjmenovaných v prvních dojmech](/item/48) (stabilizace obrazu, oddělený stavový display, automatické čištění čipu, tlačítko hloubky 
ostrosti...) bych ještě vyzdvihl, že přední část setového objektivu se při změně ohniskové vzdálenosti ani při ostření neotáčí, což se skvělé při práci s filtry.

Nevýhody
------

K100D super nemá přisvětlovací lampu, ve stížených podmínkách si kvůli ostření přibleskne interním bleskem, pokud je vyklopený. Je to rušivější než lampa. Řešením je externí blesk s neviditelným pomocným zaostřovacím světlem.

Kompenzace interního blesku se nastavuje v menu, neexistuje pro to horká klávesa. Opět řeší externí blesk. Na těle je přepínač manuálního a automatického ostření, ale kontinuální ostření se nastavuje v menu, nikoliv tímto přepínačem. Do menu musíte i při nastavování způsobu měření expozice, což je otrava zejména střídáte-li zrovna portrét(zdůrazněný střed) a krajinu(maticové). Menu se nevyhnete ani v případě výběru ostřících bodů. Do menu naštěstí nemusíte kvůli nastavování vyvážení bílé a ISO, k tomu slouží čtyřcestný přepínač.

Hodilo by se i ukládání do RAW i JPEG, nikoliv výběr právě jednoho formátu.

Závěrem
------

Pokud jsou vás funkce, které jsem vyjmenoval jako nevýhody, nepostradatelné, sáhněte po vyšší třídě. Osobně jsem s Pentax K100D Super i tak spokojen, přeci jen je to v DSLR low-end.