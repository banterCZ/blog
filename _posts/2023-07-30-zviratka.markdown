---
layout: post
title:  "Zvířátka"
date:   2023-07-30
categories: [táborové hry]
disqusId: 260
image: "/assets/2023-07-30/245520.png"
---

<div style="float: left; margin: 0 1em 1em 0; text-align: center;"><img src="/assets/2023-07-30/245520.png" /></div>

Ve svých poznámkách jsem postrádal jednu ověřenou táborovou hru, tak si sepisuju pro příště.
Hra na lov zvířátek se na internetu objevuje ve spoustě variacích.
Na serveru [hranostaj.cz](https://www.hranostaj.cz/) jsem tu „naši“ nenašel a ani si nemůžu vybavit, kde jsme ji vzali, a komu připsat autorství.

<div style="clear:both"></div>
<!--more-->


## Úvod

Cíl hry je děti nechat zábavně vyběhat.
Děti hrají lovce a dospělí zvířata.
Lze hrát i s minimální přípravou.
Potřebujete hlavně dostatečně velký les (řekněme tak čtverec o hraně 200 až 500 metrů) ideálně s jasně viditelnou hranicí herního pole,
které by mělo být i dostatečně pestré (od vzrostlého řídkého lesa až po nepropustné houštiny).
Na základě věku a kondice dětí a velikosti pole lze nastavit čistou dobu hry zhruba na 1 až 3 hodiny.


## Zvířátka

Ve hře se nám osvědčil následující výčet zvířátek.
Dle chuti a počtu hráčů můžete zařadit zvířata dle vlastního výběru.


### Zajíc

Zajíc je neškodné zvíře.
Obvykle ho naleznete vyhřívat se na kraji prosluněné paseky.
Zachrání se před lovci neskutečně rychlým během zejména do kopce.


### Veverka

Veverka je neškodné zvíře.
Sbírá někde oříšky a šišky.
Před lovci se zachrání útěkem na strom, kam ji nesmí pronásledovat.


### Rys

Rys je neškodné zvíře.
Je velmi plachý.
Schovává se ve svém doupěti, kam ho můžete vystopovat (nápadně barevné lístečky nebo z papíru vyrobené stopy).
Je velmi obtížné ho pro děti najít, z toho pohledu je plýtvání silami, pokud by ho hrál skutečný člověk.
Lze tedy nahradit jen krabičkou s trofejemi.
Rysa každý lovec smá ulovil pouze jednou.
Hrdý lovec si nechá pro sebe, kde ho našel, a neprozrazuje jeho úkryt ostatním.


### Liška

Liška je běžně neškodné a plaché zvíře, ale pakliže je vzteklá, představuje pro lovce smrtelné nebezpečí.
Reálně to znamená, že vzteklá liška má na hlavě pokrývku hlavy, kterou zdravá sejme.
Aby hra byla fér, má ten, kdo ji hraje, nastavenou minutku a střídá role přesně a ne tak, jak se mu zrovna hodí.
Osvědčený interval jsou dvě minuty.


### Vlci

Vlk loví ve smečce (nikdy jsme nehráli se smečkou větší než dva jedinci).
Do smečky se svolávají mocným vytím.
Samotný vlk není pro lovce nebezpečný a stává se jejich obětí.
To, jestli je vlk ve smečce, se rozhoduje podle toho, zda má přímou viditelnost na svého parťáka.


### Chřástal

Tohle zvíře jsem zařadili poměrně nedávno, když se nám poštěstilo ho potkat naživo.
[Chřástal](https://cs.wikipedia.org/wiki/Ch%C5%99%C3%A1stal_poln%C3%AD) je plachý a neškodný pták.
Hnízdí ve vysokém porostu.
Pro potřebu hry si myslí, že je dostatečně skrytý, proto neulétne, ale občas změní místo.
[Vydává charakteristický zvuk „chřást / croax“](https://www.youtube.com/watch?v=QqPyrwzjXto), po kterém byl pojmenován.

<iframe width="560" height="315" src="https://www.youtube.com/embed/QqPyrwzjXto" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>


### Divočák

Divočáka je nebezpečné ulovit.
Pro osamělého lovce je svými kly smrtelně nebezpečný.
Abyste ho přemohli, musíte být alespoň tři lovci a v okamžiku ulovení se držet za ruce.
Pokud se divočákovi podaří na vás zaútočit ve chvíli, kdy se zrovna nedržíte, rozlučte se se životem.


### Medvěd

Medvědici je nebezpečné ulovit a vůbec obtížné najít.
Mnohdy se pohybuje mimo herní pole, sbírá lesní plody a med.
Může se pohybovat s medvíďaty, které úzkostlivě chrání.
Neopustí je, ani kdyby u toho měla zahynout, z čehož plyne, že se na rozdíl od ostatních zvířat nesnaží zachránit útěkem.
Abyste ji přemohli, musí vás být alespoň pět lovců a v okamžiku ulovení se držet za ruce.
Pokud se medvědici podaří na vás zaútočit ve chvíli, kdy se zrovna nedržíte, rozlučte se se životem.


## Průběh hry

Na začátku je vhodné obejít herní pole, aby byly jasné jeho hranice.
Zároveň označíme „hřbitov“, kam se musí vrátit přemožení lovci.
Ulovená zvířátka se můžou lovců zapisovat na lovecký lístek (snazší příprava)
nebo můžete předem připravit trofeje (vytištěné obrázky zvířat), které budou rozdávat.
Ulovené zvíře by mělo mít několik vteřin šanci na spasení, aby nemohl jiný lovec využít toho, že se zrovna upisuje tomu, kdo ho ulovil.


## Variace

Lovce lze v konečné vyhodnocení penalizovat za počet ztracených životů, v takovém případě se hodí další člověk na hřbitov, který jinak může být bezobslužný.
Lze vypsat prémii za ulovení každého zvířete alespoň jednou (některé je totiž velmi obtížné ulovit a je hrdostí lovce získat všechny trofeje).
Pravidla lze zkomplikovat ještě o vydávání povolení na konkrétní zvíře a lesní stráž, která bude povolení kontrolovat a případné pytlačení trestat zabavením trofeje.
Chcete-li hru bodovat, můžete udělat ceník, který se navíc během hry může měnit v závislosti na tom, jak je které zvíře snadné ulovit.
Hru jsme pokaždé hráli bez kostýmů, zvířata se poznávala jen podle vnějších projevů, ale i drobné maskování by výrazně mohlo pomoc dramatizaci.
