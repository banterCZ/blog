---
layout: post
title:  "Nebezpečný řidič, nejen mladý a pitomý"
date:   2008-12-25
categories: [k zamyšlení]
item: 81
---
Mám dvě nepřímé nepříjemné zkušenosti s nebezpečnými řidiči.

Bráchův kamarád(čerstvě dospělý) se cestou na diskotéku, kam jsem je vezl, chvástal, že na E55 jel v noci v superbu rodičů 180 km/h. Nedalo mi
 to a pěkně jsem ho seřval. Pokud si rychlost přepočítáte, tak je to 50m/s, a to sotva stačí zareagovat na viditelnost na dálková světla. 
 [Brzdná dráha](http://www.ibesip.cz/Rychlost/Draha-pro-zastaveni-vozidla) na suché vozovce při rychlosti 80 km/h je 57m (22m reagujete, 35m 
 brzdíte). Podle [zprávy zelených proti zvýšení rychlosti na dálnici](http://www.zeleni.cz/4130/clanek/strana-zelenych-nesouhlasi-se-zvysenim-rychlostniho-limitu-na-160-km-h/) je při rychlosti 160km/h brzdná dráha (včetně reakční doby) 201m.
Mimochodem, ten chvástal, nedávno při cestě do školy otočil auto na střechu i s několika spolužáky. Nikomu se naštěstí nic nestalo. Ať už si tu závodní rychlost vymyslel či tak skutečně jel, potkat bych ho nechtěl.
<!--more-->

Statistika: Mladí a pitomí v roce 2007 zavinili 18% procent všech nehod, přičemž měli na svědomí 24 % těch smrtelných. [www.ibesip.cz/Mladi-ridici](http://www.ibesip.cz/Mladi-ridici)

Nemyslíš, zaplatíš
------

Kvituji kampaň [www.nemyslis-zaplatis.cz](http://www.nemyslis-zaplatis.cz/) , kéž by měla nějaký vliv

<iframe width="560" height="315" src="https://www.youtube.com/embed/otgH6sFECoM" frameborder="0" allowfullscreen></iframe>

Rodinná oběť autonehody
------

Druhá nepříjemná zkušenost: Brácha měl cestou na hory štěstí v neštěstí. Auto v protisměru předjíždělo kamion a čelně se s nimi střetlo. 
Brácha seděl v té bílé škodovce (zánovní, nezrezlá, najeto 20 tisíc km), jeli cca 60 km/h a brzdili. Posuďte sami na fotkách. Je to k neuvěření, vyvázl jen se zlomeninou nohy a šitím. Jeho kamaráda, řidiče, odvezl vrtulník s těžšími zlomeninami.

![](/assets/2008-12-25/picture1.png)
_zdroj archiv Policie ČR_

![](/assets/2008-12-25/picture2.png)
_zdroj archiv Policie ČR_

Závěr
------

Dobrý řidič jede tak, aby nedostal smyk, a když už ho dostane, tak si s ním poradí. Z mého pohledu většina čerstvých řidičů nejede tak, aby se smyku vyhnuli a ani si s ním neumí poradit. Zařadit krizové situace do autoškol?

Vyhýbejte se řidičů pitomcům (jestli víte jak, dejte mi vědět) a jezděte opatrně, pamatujte totiž na trestní zákoník, § 224, odstavec 3

> Kdo z nedbalosti způsobí __těžkou újmu na zdraví__ nebo smrt více osob proto, že hrubě __porušil předpisy__ o ochraně životního prostředí nebo 
předpisy o bezpečnosti práce nebo __dopravy__ anebo hygienické předpisy, bude potrestán __odnětím svobody na tři léta až deset let__.