---
layout: post
title:  "Včelí produkty mýtů zbavené"
date:   2007-03-18
categories: [(ne)kulturno]
item: 16
---
<a href="/assets/2007-03-18/20070318-bee.jpg"><img src="/assets/2007-03-18/20070318-bee_thumb.jpg" align="left" style="margin: 0px 15px 15px 
0px"></a>Knihu napsal 
pracovník [Výzkumného ústavu včelařského v Dole](http://www.beedol.cz/beedolcz.html) Ing. Dalibor Titěra, CSc. a popisuje v ní, jak název napovídá, včelí produkty. Od medu přes vosk, pyl, mateří kašičku, propolis až po včelí jed.

To, že se med používá na [bolest v krku](/item/14), jsem už věděl, ale působí prý i na léčení otevřených ran. A víte, že se med nemá rozehřívat v mikrovlnné troubě, že tmavý med není zdravější než světlý... ?
<!--more-->

Přináší recepty na vaření a pečení. Dokonce i na medovinu, může to být zajímavé, ale já si stejně raději koupím hotovou medovinu přímo ve 
výzkumném ústavu. Mám vyzkoušené lahodné _voňavé skořicové sušenky_ (naprosto jednoduchá příprava). Sbíhají se mi sliny na _mramorově 
medovo-čokoládový dort_, _skotské medové palačinky_, _medová kuřecí stehna_... (prostě na všechny recepty v knize).

Dále uvádí návod, jak ze včelího vosku vyrobit svíčky nebo krém proti akné.

Kniha ovšem není medová kuchařka nebo návod, jak zacházet se včelími produkty. Popisuje život včel, jak vznikají včelí produkty a jejich 
chemické složení. Obecně „pravdy“ o včelách a jejich produktech vyvrací, některé potvrzuje.

Vydalo nakladatelství Brázda, počet stran 176 + 24 barevné přílohy, doporučená cena 195 Kč