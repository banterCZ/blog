---
layout: post
title:  "Důležité ženy v matematické informatice, které nejsou Grace Hopper"
date:   2020-02-18
categories: [software development]
disqusId: 223
tags: [překlad]
image: "/assets/2020-02-18/female.png"
---
<div style="float: left; margin: 0.5em 1em 1em 0em; text-align: center;"><img src="/assets/2020-02-18/female.png" /></div> Dlouhodobě mě trápí nízké zastoupení žen v IT. Na kroužku programování bych holkám rád dával pozitivní vzory. Proto se hodí článek [Important Women in CS Who Aren't Grace Hopper](https://www.hillelwayne.com/post/important-women-in-cs/), který 26\. ledna 2018 napsal Hillel Wayne. [S laskavým svolením autora](https://twitter.com/hillelogram/status/1227542745356566528) překládám do češtiny. Trochu jsem se u toho zapotil. Mnoho žen ani odborných termínů nemá stránku na české Wikipedii, některé názvy jsem proto ponechal v originále. V komentářích budu rád za podněty k vylepšení a opravám. Když jsem zkoumal, čeho dané ženy dosáhly, přišlo mi líto, že ve mě na škole nezaseli větší nadšení v _computer science_ (matematickou informatiku). A teď už samotný článek.

Jsem unavený posloucháním o [Grace Hopper](https://cs.wikipedia.org/wiki/Grace_Hopperov%C3%A1), [Margaret Hamilton](https://cs.wikipedia.org/wiki/Margaret_Hamilton) a [Ada Lovelace](https://cs.wikipedia.org/wiki/Ada_Lovelace). To si jednou nedokážeme vybavit někoho jiného? Pustil jsem se do toho a sestavil skupinu velmi důležitých žen podle celkem nahodilých pravidel:

<!--more-->

- Existuje specifická věc, na kterou můžete ukázat a říct: „Tohle, to je jejich přínos.“ Což nechává stranou mnoho skutečně kvalifikovaných lidí, kteří obecně přispěli velmi mnoho, ale chtěl jsem seznam založit na úryvcích.
- Jejich přínos je technického rázu, nikoliv sociálního nebo politického. To znamená žádný milník jako „první žena s titulem PhD“ (omlouvám se [sestro Keller](https://cs.wikipedia.org/wiki/Mary_Kenneth_Keller)) nebo osiřelá práce, která se oddělila od našeho oboru.
- Udělali klíčovou „historickou“ nebo zakladatelskou práci, řekněme do roku 1997, kdy Británie naposledy vyhrála Velkou cenu Eurovize. Samozřejmě existují moderní velikáni jako [Stephanie Weirich](https://en.wikipedia.org/wiki/Stephanie_Weirich) a vycházející hvězdy jako [Emina Torlak](https://homes.cs.washington.edu/~emina/), ale ty jsou mimo zamýšlený rozsah.

Udělal jsem výjimku, když jsem cítil, že můžu. Hlavní námitky jsou: Za prvé **hodně** těchto lidí učinilo přínos mimo moji specializaci, takže jsem pravděpodobně nasekal kopu chyb. Za druhé jsem vynechal hodně kvalifikovaných lidi, protože je jich hodně a já byl líný. Považujte to raději za příklad než za vyčerpávající seznam.

## Seznam

### [Frances E Allen](https://cs.wikipedia.org/wiki/Frances_E._Allenov%C3%A1)

Průkopnice v oblasti optimalizace překladačů a paralelního programování. Vynalezla [graf toku řízení (control-flow graph, CFG)](https://en.wikipedia.org/wiki/Control-flow_graph).

### [Dana Angluin](https://en.wikipedia.org/wiki/Dana_Angluin)

Průkopnice teorie strojového učení. Použila [testování statistických hypotéz](https://cs.wikipedia.org/wiki/Testov%C3%A1n%C3%AD_statistick%C3%BDch_hypot%C3%A9z) ve strojovém učení. Založila [membership query learning](https://people.eecs.berkeley.edu/~dawnsong/teaching/s10/papers/angluin87.pdf).

### [Růžena Bajcsy](https://cs.wikipedia.org/wiki/R%C5%AF%C5%BEena_Bajcsy)

Průkopnice v robotice. Vynalezla senzory [aktivního vnímání](https://en.wikipedia.org/wiki/Active_perception).

### [Lynn Conway](https://en.wikipedia.org/wiki/Lynn_Conway)

Vynalezla [multi-project chip](https://en.wikipedia.org/wiki/Multi-project_wafer_service). Vymyslela novou koncepci navrhování mikroprocesorů. Odstartovala revoluci [VLSI (technologie výroby polovodičových integrovaných obvodů s velmi vysokou mírou integrace)](https://cs.wikipedia.org/wiki/Very-large-scale_integration).

### [Radhia Cousot](https://en.wikipedia.org/wiki/Radhia_Cousot)

Průkopnice ve statické analýze. Vynalezla [abstraktní interpretaci](https://en.wikipedia.org/wiki/Abstract_interpretation).

### [Jean Sammet](https://en.wikipedia.org/wiki/Jean_E._Sammet)

Členka COBOL komunity. Vyvinula FORMAC, první symbolický jazyk.

### [Shafi Goldwasser](https://cs.wikipedia.org/wiki/Shafi_Goldwasser)

Vynalezla [zero-knowledge crypto proof](https://en.wikipedia.org/wiki/Zero-knowledge_proof). Vyvinula kryptosystémy [Blum–Goldwasser](https://en.wikipedia.org/wiki/Blum%E2%80%93Goldwasser_cryptosystem) a [Goldwasser–Micali](https://en.wikipedia.org/wiki/Goldwasser%E2%80%93Micali_cryptosystem).

### [Betty Holberton](https://en.wikipedia.org/wiki/Betty_Holberton)

Programátorka [ENIAC](https://cs.wikipedia.org/wiki/ENIAC). Vynalezla [breakpointy](https://cs.wikipedia.org/wiki/Breakpoint).

### [Karen Spärck Jones](https://en.wikipedia.org/wiki/Karen_Sp%C3%A4rck_Jones)

Průkopnice v [získávání informací](https://cs.wikipedia.org/wiki/Z%C3%ADsk%C3%A1v%C3%A1n%C3%AD_informac%C3%AD). Vynalezla statistiku založenou na [převrácené četnosti slova v dokumentech](https://cs.wikipedia.org/wiki/Tf-idf).

### [Nancy Leveson](https://en.wikipedia.org/wiki/Nancy_Leveson)

Průkopnice ve výzkumu bezpečnosti softwaru. Hlavní vyšetřovatelka v případu [Therac-25](https://cs.wikipedia.org/wiki/Therac-25). Rozbila [N-version programming](https://en.wikipedia.org/wiki/N-version_programming).

### [Barbara Liskov](https://cs.wikipedia.org/wiki/Barbara_Liskovov%C3%A1)

Vymyslela [Liskovové princip zaměnitelnosti (Liskov Substitution Principle – LSP)](https://cs.wikipedia.org/wiki/Liskovov%C3%A9_princip_zastoupen%C3%AD). Vytvořila programovací jazyk [CLU](https://en.wikipedia.org/wiki/CLU_(programming_language)), který výrazně ovlivnil moderní OOP a multiparadigmatické jazyky. Vymyslela abstraktní datové typy. 

### [Nancy Lynch](https://en.wikipedia.org/wiki/Nancy_Lynch)

Průkopnice v distribuovaných systémech. [Dokázala nemožnost FLP](https://en.wikipedia.org/wiki/Consensus_(computer_science)#Solvability_results_for_some_agreement_problems). Napsala učebnici [Distributed Algorithms](https://archive.org/details/distributedalgor0000lync).

### [Evi Nemeth](https://en.wikipedia.org/wiki/Evi_Nemeth)

„Matka systémových administrátorů“. Napsala všechny hlavní knihy o systémové administraci Unixu.

### [Radia Perlman](https://cs.wikipedia.org/wiki/Radia_Perlman)

Vynalezla [Spanning Tree Protocol (STP, protokol kostry grafu)](https://cs.wikipedia.org/wiki/Spanning_Tree_Protocol).

### [Patricia Selinger](https://en.wikipedia.org/wiki/Patricia_Selinger)

Zakládající práce v optimalizaci dotazů. Vyvinula [System R](https://en.wikipedia.org/wiki/IBM_System_R), první SQL databázi.

### [Latanya Sweeney](https://en.wikipedia.org/wiki/Latanya_Sweeney)

Průkopnice v diferenciálním soukromí. Vynalezla [k-anonymity](https://en.wikipedia.org/wiki/K-anonymity).

### [Sophie Wilson](https://en.wikipedia.org/wiki/Sophie_Wilson)

Navrhla instrukční sadu [ARM](https://cs.wikipedia.org/wiki/ARM).

### [Jeannette Wing](https://en.wikipedia.org/wiki/Jeannette_Wing)

Demonstrovala praktické použití [formálních metod](https://en.wikipedia.org/wiki/Formal_methods) na velkých aplikacích. Spoluvytvořila LSP s Liskovovou.

### [Wang Xiaoyun](https://en.wikipedia.org/wiki/Wang_Xiaoyun)

Prolomila MD5, SHA-0 a SHA-1.

### [Pamela Zave](https://en.wikipedia.org/wiki/Pamela_Zave)

Velké rozšíření [inženýrství požadavků](https://en.wikipedia.org/wiki/Requirements_engineering). Vyvinula formální metody pro modelování interakce funkčností. Prolomila protokol Chord. Opravila protokol Chord. Napsala knihu o [Michael Jackson](http://www.lulu.com/shop/bashar-nuseibeh-and-pamela-zave/software-requirements-and-design/paperback/product-10918793.html).

## Poděkování

Děkuji [Daiyi](http://www.daiyi.co/) za korekturu a [všem za jejich návrhy](https://twitter.com/Hillelogram/status/953102576395878400)!

