---
layout: post
title:  "Rok s Garmin Forerunner 945"
date:   2022-06-27
categories: [sport]
disqusId: 248
image: "/assets/2022-06-27/garmin-forerunner-945.jpeg"
---

<div style="float: left; margin: 0 1em 1em 0; text-align: center;"><img src="/assets/2022-06-27/garmin-forerunner-945.jpeg" /></div>

Už je to [šest let, co jsem běžel maraton]((https://blog.zvestov.cz/sport/2016/06/29/jak-jsem-trenoval-na-maraton.html)), a ze vzpomínek žiju dosud.
Třeba to, že mobilní aplikace byly peklo (jak je to dnes nehodlám zjišťovat).
Vedlo mě to k tomu, že jsem si pořídil [Garmin Forerunner 220](https://www.garmin.com/en-US/p/129397).
Nelituji, ale uměly jen běh (změna typu aktivity se musela dělat otravně až v softwaru Garmin Connect) a především po letech dosluhovala baterka, což byl problém hlavně v zimě a při dlouhých aktivitách.
Loni v létě jsem tedy koupil Garmin Forerunner 945 a přináším pár postřehů hobíka, které jsem za tu dobu stačil zaznamenat.

<div style="clear:both"></div>
<!--more-->


## Úvod

S Garminem jsem byl celkem spokojený, ale netrval jsem na značce.
Hledal jsem hodinky s podporou více sportů včetně plavání, zejména s přihlédnutím k počítání bazénů a měření teploty kvůli otužování.
Při nákupu jsem vycházel z [recenze na gone4.run](https://www.gone4.run/2019/08/forerunner-945-nejlepsi-multisportovni.html), které nehodlám tímto konkurovat.


## Plavání

Začal jsem se otužovat ještě před vlnou covidu, než to začalo být módní, ale nijak jsem si to neměřil.
A znáte to, co nenaměříte, to se nepočítá.
Ne, ale vážně, důležité je sbírat data a mít možnost je vyhodnotit.
Zajímal mě třeba vliv chladu na srdeční tep, ale hrudní pás Garmin Forerunner 220 ve vodě bohužel nefungoval.
Pás na plavání není extra pohodlný a Forerunner 945 umí ve vodě tep pomocí optického senzoru.
Chtěl jsem mít i záznam o teplotě vody.
To hodinky v době koupě uměly, ale pak se to najednou vypnulo.
Získat někde release notes k firmwaru byl očistec.
Nakonec se vysvětlilo, že to [úmyslně vypnuli pro bazény kvůli vlivu chlóru na čidlo pod proudem](https://forums.garmin. com/sports-fitness/running-multisport/f/forerunner-945/271676/temperature-data-screen---swim-activity-not-working-after-7-8-update/1304203) (ale kdo jim to má věřit) a nechali pro plavání v otevřené vodě.
V rámci otužování stejně vlivem tělesného tepla měří zhruba o dva stupně víc a v zimě hodinky během krátkého otužování pomalu ani nestihnou vychladnout.
Garmin prodává [extra teplotní čidlo](https://www.garmin.com/cs-CZ/p/107335), ale to se mi kupovat nechce.
Dále mám problém s délkou bazénu, můžete si sice nastavit vlastní, to je super, ale minimum je 14 metrů.
Chápu, je to asi kvůli přesnosti vyhodnocení obrátky, ale takhle dlouhý bazén nemám.
Na GPS měření není extra spoleh.
Dost by se mi líbilo, kdyby si člověk mohl bazény počítat sám tlačítkem mezičasu.
Takže spolehlivě nakonec sbírám hlavně čas a tep.


## Kolo

[Cyklista byl nepřítel, po kterém se házelo kamení](https://www.respekt.cz/tydenik/2022/24/vysoka-kola-zivota?gift=ih2h153du8), což bychom si mohli postesknout i dneska.
Často vzpomínám na dovolenou v Provence, kde jsem řidičům dával znamení, že mě můžou předjet, ale klidně jeli dvě serpentiny krokem, dokud sami pořádně neviděli.
No nic, pořídil jsem si [Garmin Radar](https://www.garmin.com/cs-CZ/p/698001), který kromě toho, že pořádně bliká, hlavně dokáže upozornit na blížící se vozidlo.
Když vám ve sjezdu hučí vítr kolem uší, tak nic pořádně neslyšíte.
A když přeci jen slyšíte, tak třeba jen jedno, radar oproti tomu dokáže počítat.
Samozřejmě nesmíte se na to slepě spoléhat a při vybočení pochopitelně vždy rozhlédnout.
Jo a prý to umí i domluvu v peletonu, abyste si neblikali vzájemně do očí, ale jezdím převážně sám, tak nevím.
[Letos na jaře uvedli i verzi radaru se záznamovou kamerou](https://www.dcrainmaker.com/2022/05/garmin-rct715-varia-rearview-bikelight-radar-camera-review.html).

<a data-flickr-embed="true" href="https://www.flickr.com/photos/bantercz/16460673449/in/album-72157625517854561/" title="Untitled"><img src="https://live.staticflickr.com/8600/16460673449_dba324d8ee_c.jpg" width="800" height="534" alt="Untitled"></a><script async src="//embedr.flickr.com/assets/client-code.js" charset="utf-8"></script>

Mapy využijete i pro běh, ale pro mě jsou zásadní především na kole.
Jezdil jsem hlavně známé trasy, protože je otrava na každé druhé křižovatce koukat do telefonu, kudy jet.
Tráví se tím spoustu času a vypadnete z tempa.
Nejsem dost odvážný na to, abych vozil telefon na řídítkách.
Dneska si naklikám trasu na [mapy.cz](mapy.cz), exportuju GPX soubor a importuju do hodinek.
Rozlišení displeje není žádná sláva, ale jezdí se s tím jako s navigací v autě.
Před křižovatkou vám hodinky pípnou a dají informaci o směru.
Náramně mě to baví.
Píchnu prstem do mapy, kde to vůbec neznám, a objevuji nová místa, kam bych se dřív víc zdráhal jet.
A vůbec se víc odvažuju mimo cesty (když už má člověk to cyklokrosové kolo, že jo).

{% twitter https://twitter.com/banterCZ/status/1251409138061586432 %}


## Běh

Hodinky umí detekci pádu a funguje to i pro kolo.
Mnohdy chodím běhat v noci doprostřed lesa, kde by mě s trochou štěstí možná někdo ráno našel.
Jednou jsem se vysekal na náledí, sice na místní komunikaci, ale tam taky projede jedno auto za večer.
Naštěstí jsem se nepraštil do hlavy, ale ještě teď mě děsí představa, jak to mohlo dopadnout.
Forerunner 945 detekuje pád, spustí alarm, který máte šanci odvolat, a pak pošle e-mail a/nebo SMS s polohou na předem určený kontakt.
Bál jsem se falešných poplachů, ale funguje to celkem spolehlivě.
Simuloval jsem pád na trampolíně.
Vypozoroval jsem, že musíte chvíli ležet.
Pokud se hned zvednete, tak se bere, že jste v pohodě.
Jeden falešný a oprávněný poplach jsem zaznamenal, když jsme si při zastávce na kole dávali s dětmi závody v běhání.
Když jsem se po sprintu v cíli prudce zastavil a chvíli stál, tak to vyhodnotily jako pád.
Falešné poplachy mě ale opravdu netrápí.

<a href="https://www.inaturalist.org/observations/58985250"><img src="https://inaturalist-open-data.s3.amazonaws.com/photos/94208792/original.jpg"></a>

Hodinky mě dokopaly běhat i kratší trasy a víc střídat vyšší a nižší intenzitu.
Dřív by mi to přišlo mrhání běžet jen šest kilometrů, když už člověk vyběhne a musí se sprchovat.
V rámci přípravy na letošní [Zimní běh na Blaník](https://behnablanik.cz/) mi přišlo, že při celkově nižším objemu jsem byl lépe připravený.
Ale těžko se to srovnává, velký vliv má počasí (letos obzvláště vypečené).
V absolutních číslech jsem běžel hůř o 4 vteřiny na kilometr (tedy 5:38/km), ale byl jsem [61 z 290](https://irontime.cz/vysledky1930/).
Před dvěma lety s lepším časem horší umístění, [132 z 458](https://irontime.cz/vysledky1542/)

{% twitter https://twitter.com/banterCZ/status/1485870262549725188 %}

Hodinky odhadují čas na 10 km, ale kecají a ukazují něco, na co jsem neměl.
Za poslední rok jsem žádnou desítku neběžel, abych ověřil, ale je to asi všeobecně známý problém, viz [What is wrong with the Garmin Race Predictor](https://hetgeheimvanhardlopen.nl/en/what-is-wrong-with-the-garmin-race-predictor/).

Umí měřit i okysličení krve. To jsem vypnul, neměním výrazně nadmořskou výšku a šetřím baterii, ale v době covidu jste mohli mít po ruce oxymetr pro případ onemocnění.

## Jachting

{% twitter https://twitter.com/banterCZ/status/1420816699461455875 %}

Loni jsem na plachetnici ztratil čepici.
To je pochopitelně hloupost, ale píšu to proto, že se nám nepovedl manévr _muž přes palubu_.
To není jak v autě, kdy zabrzdíte a zacouváte.
Tohle byla loď bez jakýchkoliv přístrojů, takže tlačítko MOB (Man Over Board) byste hledali marně.
Forerunner 945 to umí, stačí jen namapovat na tlačítko dle vlastního výběru.
Máte pak přehled o vzdálenosti a azimutu k zaznamenané pozici.
Letos jsem připraven.

<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2Fkurzyjachtingu%2Fvideos%2F677228206722413%2F&show_text=false&width=560&t=0" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>

Jachting není v základních aktivitách, takže ještě musím dohledat vhodnou aplikaci v obchodě [Connect IQ](https://apps.garmin.com/).
Když jsem to zkoumal posledně, tak zajímavé byly jen placené a bez vyzkoušení se mi nechtělo hned utrácet.
Navíc mi přišlo, že vyžadovaly příliš mnoho oprávnění.
Máte-li tip, sem s ním.


## Sjezdové lyžování

K sjezdovému lyžování jen telegraficky. Počítání sjezdů a měření maximální rychlosti funguje, víc ani nepotřebuju.

{% twitter https://twitter.com/banterCZ/status/1515723101316784140 %}


## Závěr

Celkově jsem s Garmin Forerunner 945 a příslušenstvím spokojen.
Vyzdvihl bych navigaci, detekci pádu a radar na kolo.
Koupil bych znovu.
Trochu mě vypekla podpora plavání pro moje potřeby otužování v malém bazénu, to bych si dokázal představit výrazně lepší.


## Související

- [Jak jsem trénoval na maraton](https://blog.zvestov.cz/sport/2016/06/29/jak-jsem-trenoval-na-maraton.html)
