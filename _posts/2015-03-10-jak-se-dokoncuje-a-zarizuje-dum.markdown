---
layout: post
title:  "Jak se dokončuje a zařizuje dům"
date:   2015-03-10
categories: [bydlení]
item: 158
---
<a href="/assets/2015-03-10/20150310-fasáda.jpg"><img src="/assets/2015-03-10/20150310-fasáda_thumb.jpg" align="left" style="margin: 0px 15px 
15px 
0px"></a>Dva a půl roku <a href="http://blog.zvestov.cz/item/141">stavby (částečně) svépomocí</a>, počítáno od výkopu. Rok a půl <a href="http://tisicvecikteremnedelajiradost.blogspot.cz/2014/03/157-bydleni-u-rodicu.html">bydlení u rodičů</a>. Ale už bydlíme v novém. Ovšem připomínám bonmot: <em>Deset let dostavujete, pak si dáte rok pauzu a začnete opravovat</em>

Nashromáždilo se mi pár poznámek ohledně toho, jak se dokončuje a zařizuje dům. Třeba se budou někomu hodit. Půjdu většího detailu než jen: <em>Věci stojí víc a trvají déle, než jste si původně plánovali</em>
<!--more-->

Pár drobných poučení ze stavby
------

<a href="/assets/2015-03-10/20150310-kuchyň.jpg"><img src="/assets/2015-03-10/20150310-kuchyň_thumb.jpg" align="right" style="margin: 0px 0px 
15px 
15px"></a>Elektrikářské krabice je lepší centimetr utopit než aby milimetr koukaly a bylo nutné je brousit. K vaně si přiveďte zemnící vodič, ačkoliv jste původně plánovali akrylátovou. Návrh kuchyně si nechte vypracovat včas, ještě před omítkami. Vím, že když v rukách držíte cihly, myslíte na jiné věci, ale ušetří vám to starosti s přesekáváním. Dilatační pásy podlah používejte co nejvyšší, protože s anhydritem dost nacákají. K požárnímu čidlu si přiveďte signalizační vodič pro připojení se zabezpečovačkou. A když už mluvím o zabezpečovačce, rozmyslete si rozmístění nábytku předem, ať nemusíte čidla přemísťovat. Vrtáte-li do stropu, používejte ochranné brýle, oči máte jen jedny.

Velký výběr
------

Nejspíš jste již slyšeli naříkání lidí, kteří stavěli před revolucí, že tenkrát nic nebylo. Dnes je vše a je toho moc, až vás může tolik možností paralyzovat (měl o tom pěknou TED přednášku <a href="http://www.ted.com/talks/barry_schwartz_on_the_paradox_of_choice?language=cs">Barry Schwartz - Paradox volby</a>). Jak z toho všeho vybrat a ještě navíc vkusného? Bernhard Roetzel píše v knize <a href="https://www.goodreads.com/review/show/716220723?book_show_action=false">Opravdový gentleman</a>, sice o módě oblékání, ale má to obecnou platnost:

<blockquote>Dobrý styl nikomu nespadl do klína a jen málokdo vyrůstá v takovém prostředí, kde by do sebe nasával vkus s takovou samozřejmostí jako vše ostatní. Stejně jako většina z nás neměla jako děti nejkrásnější a nejdražší kalhoty a v dospívání si nezaplnila šatník obleky a košilemi šitými na zakázku, nejkvalitnějšími kravatami a hlavně botami.</blockquote>

Můžou vám s tím pomoc architekti. O jejich důležité roli jsem již psal v předchozím dílech. Ostatně posoudit můžete sami na návrzích koupelny.

Návrh koupelnového studia
------

<embed type="application/x-shockwave-flash" src="https://photos.gstatic.com/media/slideshow.swf" width="400" height="267" flashvars="host=picasaweb.google.com&hl=cs&feat=flashalbum&RGB=0x000000&feed=https%3A%2F%2Fpicasaweb.google.com%2Fdata%2Ffeed%2Fapi%2Fuser%2F107399094493317618479%2Falbumid%2F6001501586751743377%3Falt%3Drss%26kind%3Dphoto%26hl%3Dcs" pluginspage="http://www.macromedia.com/go/getflashplayer"></embed>

Návrh architektů
------

<embed type="application/x-shockwave-flash" src="https://photos.gstatic.com/media/slideshow.swf" width="400" height="267" flashvars="host=picasaweb.google.com&hl=cs&feat=flashalbum&RGB=0x000000&feed=https%3A%2F%2Fpicasaweb.google.com%2Fdata%2Ffeed%2Fapi%2Fuser%2F107399094493317618479%2Falbumid%2F6001499305733516561%3Falt%3Drss%26kind%3Dphoto%26hl%3Dcs" pluginspage="http://www.macromedia.com/go/getflashplayer"></embed>
 
Rozpočet
------

Přemýšlel jsem nad výrokem <a hef="https://www.goodreads.com/author/quotes/696492.Tom_Ba_a">Tomáše Bati (Úvahy a projevy)</a>, co bych asi tak postavil za svůj roční příjem.

<blockquote>Každý člověk, pokud nebydlí ve velkoměstě, měl by míti pro sebe dům, který by mu poskytoval zdravé bydlení, podle potřeb dnešního života. Měl by to býti dům, který lze vystaviti za roční příjem z jeho práce. Zatím u nás stavíme domy tak, aby vytrvaly 500 roků a škrtily a dusily budoucí pokolení tak, jako dusí domy, stavěné našimi předky nás. Je přirozené, že dům pro 500 roků stojí tolik, že si člověk na něj nevydělá ani za 20 roků. A proto většina národa ve svých nejkrásnějších lidských letech a v době, kdy vychovávají děti bydlí v děrách.</blockquote>

Při plánování rozpočtu mějte na paměti, že nebudete platit jen stavbu ale i základní vybavení, bez kterého se těžko bydlí. Na kuchyň pravděpodobně nezapomenete, ale dále to jsou například skříně, postele a v neposlední řadě jídelní stůl a židle. To je vůbec kapitola sama pro sebe. Vybrat něco, co vypadá k světu, je pohodlné a abyste si nemuseli brát další hypotéku. Poučením budiž to, že pokud nemá obchod s nábytkem na webu ceny, nemá smysl se tím vůbec zabývat. Můžu doporučit Ton. Fungoval před padesáti lety a dalších padesát snad ještě bude.

<iframe width="500" height="281" src="https://www.youtube.com/embed/eIBuQhzJm7I" frameborder="0" allowfullscreen></iframe>

Odvážím si tvrdit, že za základní vybavení utratíte 10&nbsp;% rozpočtu domu a pro pohodlné bydlení by to bylo spíš 20&nbsp;%

Hypotéka
------

Po celou dobu stavby mi vyhovovalo, že nemusím dokládat faktury ale jen odhady, podle kterých banka uvolňovala peníze. Navíc než jsem dočerpal, platil jsem „jen“ úroky, takže díky nižším splátkám jsem mohl ještě něco našetřit. Problém je trochu s poslední <a href="http://cs.wikipedia.org/wiki/Tran%C5%A1e">tranší</a>.

Jednoduchý příklad - řekněme, že stavíte dům za dva miliony, půjčujete si milion. To je <a href="http://cs.wikipedia.org/wiki/Loan_to_value">LTV</a> 50&nbsp;% Naspořený milion prostavíte, jdete do banky a ta vám uvolní půl milionu. Ty prostavíte, přijdete znovu a banka tentokrát uvolní čtvrt milionu. No jo, ale jak se dostanete k tomu zbylému čtvrt milionu? Oprášíte-li své znalosti filosofie, jistě si vybavíte paradox <a href="http://cs.wikipedia.org/wiki/Achilles_a_%C5%BEelva">Achilles a želva</a>. Nekonečné dělení intervalu může být zábava, pokud pokaždé nemusíte platit odhadci. Závěr je, že na to abyste dočerpali, potřebujete dostavět a na to abyste dostavěli, potřebujete peníze. Proto je dobré počítat s větším množstvím vlastních prostředků.

Ostatní
------

Jsem rád za venkovní <a href="http://www.heureka.cz/?h%5Bfraze%5D=nez%C3%A1mrzn%C3%BD+ventil+KEMPER">nezámrzný ventil Kemper</a>, nemusí se na zimu vypouštět, takže o jednu položku údržby méně. Pro kolaudaci je potřeba spoustu revizí a nejvíce mě vytáčí kominíci. Za jeden komín si bez DPH a cesťáku řeknou 2&nbsp;000&nbsp;Kč (i více), což je naprosto nesrovnatelné s ostatními projektanty. Je to kartel, který těží ze zákonné povinnosti. Nejlépe už v průběhu stavby jsou potřeba hasicí přístroje (typ a počet dle požární zprávy), které bych si pořídil, i kdyby mi to předpisy nenařizovaly.

Závěr
------

Snad jste si z článku odnesli nějaké ponaučení, chystáte-li se stavět. Příště (za rok) sepíšu něco o energetické náročnosti. Sám jsem zvědav, jak to dopadne.

Související
------

* <a href="/item/141">Jak se staví dům svépomocí</a>
* <a href="/item/143">Z čeho se staví dům</a>
* <a href="http://tisicvecikteremnedelajiradost.blogspot.cz/2014/07/202-pane-lorenc-uvezu-to.html">Pane Lorenc, uvezu to?</a>
* <a href="/item/108">Jak se pozná kvalitní projektový manažer</a>